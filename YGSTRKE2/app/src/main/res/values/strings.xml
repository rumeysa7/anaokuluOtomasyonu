<resources>
    <string name="app_name">YGS TÜRKÇE</string>

    <string name="ana_düsünce">
        KONU:\n\n
        Paragrafta üzerinde durulan kavram, varlık, olay, durum, duygu veya düşüncedir.Her şey paragrafın konusu olabilir.Paragrafa sorulan
        Ne anlatılıyor? sorusunun cevabıdır.Paragrafta neden söz ediliyorsa konu odur.

        Yine sonbahar geldi çattı. Ağaçlar yapraklarını dökmeye, kuşlar da göç etmeye başladı. Sahiller de boşaldı yavaş yavaş.
        Ardından yazlıklar eylül sessizliğine büründüler birer birer. Güneş artık temmuzdaki gibi yakmıyor. Havalar da hafiften soğumaya...
        Kısacası sonbahar doğayı gittikçe değiştiriyor biz istemesek de.

        Yukarıdaki paragrafın konusunun:
        Sonbaharın doğada meydana getirdiği değişiklikler olduğu görülüyor.\n\n

        BAŞLIK:\n\n
        Paragrafın konusunun bir, iki ya da üç sözcükle ifade edilmesidir.
        Başlığın bulunabilmesi için öncelikle paragrafın konusu bulunmalıdır.

        Yukarıdaki paragrafın konusundan hareketle başlığının:
        Sonbaharda Doğadaki Değişim olduğu görülmektedir.\n\n


        ANA DÜŞÜNCE:\n\n
        Paragrafta asıl anlatılmak istenen düşüncedir.
        Yazarın okura iletmek istediği mesajdır.
        Paragrafa sorulan Niçin Yazıldı? sorusunun cevabıdır.
        Paragrafın yazılış amacını bildirir.
        Paragrafta anlatılanların tamamını kapsar niteliktedir.
        Kesinlik ve yargı bildirir.
        Böylece, o halde, bana göre, kanımca, ama, fakat, oysa, önemli olan vb. ifadeler okuru ana düşünceye götürür.
        Ana düşünce paragrafta bir cümle halinde bulunabileceği gibi, bu şekilde olmayıp paragrafın genelinden de çıkarılabilir.
        Tümdengelim paragraflarda ana düşünce başta verilir.
        Tümevarım paragraflarda ana düşünce sonda verilir.

        Yukarıdaki paragrafın ana düşüncesinin:
        Sonbahar, doğada birtakım değişiklikler yapar. olduğu görülmektedir.Ana düşünceyi belirlemek, bir sözcüğün cümlede kazandığı anlamı, yaptığı görevi,
        cümlelerin ilettikleri yargıyı kavramaya bağlıdır.

        Ana düşünceyi belirlemede yanılgıya düşmemek için parçayı bütünüyle kavramayı amaçlayarak okumak gerekir.
        Parça okunduktan sonra, "Bu parçada yazarın asıl anlatılmak istediği nedir?" sorusuna doğru bir cevap alınırsa, ana düşünce belirlenmiş olur.\n\n

        Ana Düşünce Cümlesinin Yeri:\n
        Ana düşünce cümlesi, yazarın amacını belirleyen cümledir. Paragrafta anlatılan her şeye bu cümle yön verir. Ana düşünce cümlesi yazarın tutumuna bağlı
        olarak paragrafın başında,ortasında ya da sonunda bulunabilir. Kimi paragraflarda ise ana düşünce
        somut olarak paragrafın herhangi bir yerinde görülmez; paragrafın tümüne sindirilmiş olur.
    </string>

    <string name="anlatim_bozuklugu">Eş anlamlı kelimelerin bir arada kullanılması

Bu konuda herkesin fikir ve görüşünü almalısınız.
Hava sıcaklığı sıfırın altında eksi sekiz derece imiş.
Yirmi dakika geçmesine rağmen program henüz, hâlâ başlamadı.
Güç ve müşkül zamanlarda üstüne düşeni yerine getirir.
Ben çok varlıklı, zengin biri değilim.
Neşeli, sağlıklı, şen bir görünüşü vardı.
Anlamı zaten diğer kelimelerde bulunan kelimelerin gereksiz yere kullanılması

Cümlede gereksiz sözcük kullanılması anlatım bozukluğuna yol açar. Bir cümlede gereksiz sözcük bulunduğunu anlamak için, sözcük cümleden çıkarılır. Bu durumda cümlenin anlam ve anlatımında bir bozulma oluyorsa o sözcük gerekli, olmuyorsa gereksizdir.

"Satıcı burnu havada, kendini beğenmiş biri."
cümlesinde "burnu havada" sözünün verdiği anlamla "kendini beğenmiş" sözünün verdiği anlam aynıdır. Öyleyse bu cümlede bu iki sözden biri gereksizdir. Cümleden çıkarılmalıdır.

"Yaklaşık beş yıl kadar bu Edirne'de oturduk."
cümlesindeki "yaklaşık" sözcüğü ile "kadar" sözcüğü cümleye aynı anlamı katmıştır. Bu nedenle bu iki sözcükte biri cümleden çıkarılarak anlatım bozukluğu giderilmelidir.
Bir cümlenin anlamı içinde bulunan başka bir sözü cümlede kullanmak da gereksiz sözcük kullanımına girer. Cümlede böyle bir sözcük varsa, o cümle de anlatım bakımından bozuktur.
Dışarı çıkmak istediğini kulağıma alçak sesle fısıldadı."
cümlesindeki "fısıldadı" sözcüğü zaten "alçak sesle" yapılan bir eylemdir. Bu nedenle ayrıca bir "alçak sesle" sözüne gerek yoktur. Bu nedenle bu söz cümleden çıkarılarak anlatım bozukluğu giderilmelidir.

"Eve arkadaşı ile birlikte geldi."
cümlesindeki ile edatı cümleye birliktelik anlamı kattığı için ayrıca bir birlikte sözcüğüne gerek yoktur. Bu nedenle bu sözcük cümleden çıkarılarak anlatım bozukluğu giderilmelidir.

Örnekler:

Şirketteki mevcut ikilik günden güne büyüyor.
Yaşanmış deneyimlerinden hareketle bu sonuca varıyor.
Millî maçın oynanacağı gün yaklaştıkça, ülkedeki heyecan gittikçe artıyor.
Yanına gidiniz, konuşarak derdinizi anlatınız.
Problemi çözmek için iki arkadaş üç saat süre ile uğraştılar.
Japonya'daki arkadaşıyla on yıl boyunca karşılıklı mektuplaştılar.
Az kalsın merdivenlerden düşeyazdı.
Çocukların davranış biçimlerinde gariplikler görüldü.
Takımın, boyu en kısa oyuncusu bendim.
Bir kelimenin yerine yanlış anlam verecek şekilde başka bir kelime kullanılması.

Bazen sözcükleri yanlış şekilde başka bir anlama gelen bir sözcüğü o anlamının dışında kullanırız. Bu tür kullanımlar cümlenin anlamını etkiler.

"Futbolcu, attığı muhteşem golle takımının galip gelmesine neden oldu."
cümlesindeki "neden olmak" eylemi daima olumsuz anlamlar verecek biçimde kullanılır. Oysa maçın kazanılması olumlu bir durumdur. Öyleyse "neden oldu" sözü bu cümlede yanlış kullanılmıştır. Bunun yerine cümle "...gelmesini sağladı." şeklinde bitirilebilir.

"Tanımadıkları bir ortama gelen kişiler ilk başlarda çekimser olur."
cümlesindeki "çekimser" sözcüğü yanlış anlamda kullanılmıştır. Bu sözcük görüş bildirmekten çekinmek anlamındadır. Oysa cümlede verilmek istenen anlam "ürkek, sıkılgan"dır. Öyleyse bu cümlede "çekingen" sözcüğü kullanılmalıdır.

Bu iki sınıf arasındaki ayrıcalık tespit edilemedi.
Örnekler:

Yeni kaydolan öğrenciler bu kadar çekimser davranması normaldir.
Petrol fiyatlarının ucuzlamasına halk olumlu tepki gösterdi.
Olayların gerçek yüzü araştırmalar sonucunda ortaya çıkacak.
Küçük kızın saçları hayli büyümüş.
Ormanda yetişen bir çam fidanını salonunuzdaki saksıya ekemezsiniz.
Son dakika içerisinde attığı golle takımının galip gelmesine yol açtı.
Başarısızlığını düzensiz çalışmasına borçludur.
Böyle hareketler ülkede demokrasinin işlememesini sağlayacaktır.
Yarın İzmir'e gidecek; buna zorunlu.
Elindeki bıçağı vücuduna batırmış.
Bu, Türkiye'ye özel bir durumdur.
Buradan gidersek yakalanma şansımız nedir?
Birbiriyle çelişen sözlerin bir arada kullanılması

Kesinlikle yarın gelebilirler.
Şüphesiz bu sözleri bütün öğrenciler duymuş olmalı.
Aşağı yukarı bundan tam yirmi yıl önceydi.
Sözünü ettiğiniz şairin herhâlde on altıncı asırda yaşadığını zannediyorum.
Eminim bu saatlerde eve gelmiş olmalı
Mutlaka bir gün çocukluk arkadaşlarını belki yine arayacak.
Yanılmıyorsam, bu ikisinin aynı şey olduğunu tahmin ediyorum.
Eklerin yanlış kullanımı

Öğrencilerin başarısına ilgilenmek gerekir.
Bizi en çok sevindiren onun bu sınavı kazandığıdır.
Bazı yolcuların giriş işlemleri yapmaya başlandı.
Dünkü toplantıda Ali bize sınıf arkadaşlarını tanıştırdı.
Biricik arzumuz sınavı kazanmak ve iyi bir bölüme girmemizdir.
Bu çocuklar, fakir bir ülkenin, savaş nedeniyle kendileriyle ilgilenilmeyen, gerekli eğitimi alamayan çocuklardır.
Yazarlarımızın köy yaşantısına ilgilenmeleri toplumumuz açısından çok yararlıdır.
Özne-yüklem uyumu/ uyumsuzluğu

>>Türkçe'de bazı özneler olumlu, bazıları olumsuz anlamlar verir. Buna göre yüklemlerin de olumlu, olumsuz çekimlenmesi gerekir.

"Kimse gelmemiş, maça gitmiş."
cümlesinde "gelmemiş" olanlar ile "gitmiş" olanlar aynı ancak "kimse" olumsuz bir öznedir ve yüklemi daima olumsuz çekimlenir. Oysa "gitmiş" olumlu bir çekimdir. Yani ikinci cümle özneyle uyum sağlamamıştır. Buna "hepsi" şeklinde bir özne getirilmelidir.
>>Cümlede öznenin ifade ettiği şahıslarla yüklemin bildirdiği şahıs arasında bir uyum olmalıdır.

"Bu soruyu ancak ben ve sen çözebiliriz." (biz)
"Ödülü sadece ben ve sınıf arkadaşım kazanmıştık." (biz)
"Sen ve kardeşin hangi okulda okuyorsunuz?" (siz)
"Sen hatta hepiniz bana yardım edin." (siz)
"Sen ve arkadaşların beni iyi dinleyin." (siz)
"Kardeşim ve annem okula gitti." (onlar)
cümleleri buna örnektir.
>> Öznenin insan ya da başka varlıklar olması da yüklemin tekil veya çoğulluğunu etkiler. Eğer özne bitkiler, hayvanlar, cansız varlıklar ya da soyut kavramlarsa, yüklem daima tekil olur. İnsanlar çoğul özne olduğunda ise yüklem tekil veya çoğul olabilir.

"Kuşlar ağaçlarda ötüyorlar."değil, "Kuşlar ağaçlarda ötüyor."olmalı.
"Korkular üzerine gidildikçe azalırlar."değil "azalır." olacak."Öğrenciler öğretmeni dinliyor."şeklinde de doğrudur, "dinliyorlar." şeklinde de.
>>Türkçe'de sıfatlar çoğul anlam verirse isimler çoğul eki almaz. Bu özellik genellikle belgisiz sıfatlarda görülür.

"Birçok insanlar bu kitabı beğendi."
cümlesinde "birçok" sıfatı çoğul bir anlam verdiği hâlde "insanlar" sözü de çoğul eki almıştır. Cümleden çoğul eki çıkarılmalıdır.

Herkes ondan nefret ediyor, yüzünü görmek istemiyordu.
İkinci cümlenin öznesi eksik. İlk özne yanlış anlam verecek şekilde ortak olarak kullanılmış.

Hiçbiri anlatılanlara inanmıyor, kendi fikrinden ısrar ediyordu.
İkinci cümlenin öznesi eksik. İlk özne yanlış anlam verecek şekilde ortak olarak kullanılmış.

>> Cümlede öznenin ifade ettiği şahıslarla yüklemin bildirdiği şahıs arasında bir uyum olmalıdır.

Özne birinci tekil, ikinci tekil       (ben, sen)
Özne birinci tekil, üçüncü tekil    (ben, o);
Özne birinci tekil, ikinci çoğul,     (ben, siz);
Özne birinci tekil, üçüncü çoğul   (ben, onlar)
şahıslarından oluşuyorsa yüklem, daima birinci çoğul şahsa (biz) göre çekimlenir.

"Bu işi ancak ben ve sen halledebiliriz."
"Dışarıda sadece ben ve o küçük çocuk kalmıştık."
"Ben ve siz yarışmada eşit durumda değildik."
"Ben ve birkaç yaşlı adam, kahvede uzun bir sohbete dalmıştık."
Eğer ;
Özne ikinci tekil ve üçüncü tekil    (sen, o);
Özne ikinci tekil ve ikinci çoğul     (sen, siz);
Özne ikinci tekil ve üçüncü çoğul   (sen, onlar);
şahıslardan oluşuyorsa, yüklem ikinci çoğul şahsa (siz) göre çekimlenir; ancak İkinci tekil ve birinci çoğul (sen, biz) şahıslar özne olursa yüklem birinci çoğul şahsa (biz) göre çekimlenir.

"Sen va annen burada ne yapıyordunuz?"
"Sen hatta hepiniz bu konuda suçlusunuz."
"Sen ve konukların, bize yarın gelebilirsiniz."
"Galiba sonunda senle biz aynı sonuca ulaştık."
Nesne-yüklem uyumsuzluğu: Nesne eksikliği

Bu konuda öğrenciler aralarında anlaşıp karar verecekler ve uygulayacaklar.
Söylenenlere hemen inanıyor ve her yerde savunuyordu.
Kendisine bütün sınıf adına teşekkür eder ve tebrik ederim.
Onlara niçin bu kadar yardım ediyor ve destekliyorsun?
Büyüklere gereken saygıyı göstermeli, incitmemeliyiz.
Bize yardım edeceklerine inanıyor ve bekliyoruz.
Tümleç yanlışları

Cümlede, kullanılması gereken bir ögenin bulunmaması, anlatım bozukluğuna yol açar. Bu, daha çok ortak kullanılan ögelerde görülür. Çünkü Türkçe'de her fiil, ögeleri aynı eklerle kendine bağlamaz.

"Türkçe öğretmeninin yanına gitti, bir soru sordu."
cümlesindeki ögeleri inceleyelim: "gitti" ve "sordu" yüklemdir. Giden ve soran kişi yani "o" gizli öznedir. Yani "o" ögesi her iki yüklemin ortak ögesidir. Bu ortak ögeyi yüklemlerle kullanalım. "Türkçe öğretmeninin yanına gitti." doğrudur; ancak "Türkçe öğretmeninin yanına soru sordu." denemez, "Türkçe öğretmenine soru sordu veya ona soru sordu." olmalı. Yani ikinci cümleye bir dolaylı tümleç gerekmektedir.

"Bebeğe sevgiyle baktı, sevdi."
cümlesinde nesne eksikliğinden kaynaklanan bir anlatım bozukluğu vardır. Bu bozukluk ikinci cümleye "onu" sözcüğü getirilerek giderilir:

"Bebeğe sevgiyle baktı, onu sevdi."
Kayaya yaklaşıyor muyuz, yoksa uzaklaşıyor muyuz?
Öğrencileri, teşvik etmeli, yüreklendirmeli, destek olmalıyız.
Olanları böyle değerlendirmek, bu gözle bakmak gerekir.
Öğrencileri rahat edecekleri odalara yerleştirmiş, bütün imkânları sağlamıştı.
Duvarları kirletmek,yazı yazmak kesinlikle yasaktır.
Bu güçlüklere nasıl göğüs gerdi, nasıl başa çıktı?
Düşünme ve mantık hataları

Problemleri karşılıklı anlayış ve birlik içinde çözeceğiz.
Yiyecek bir lokma ekmeğimiz hatta yemeğimiz bile yok.
Bu yazıyı değil okumak, anlamak bile imkânsız.
Bölgeyi iyi tanımasına rağmen her yeri gezdi.
Yarın mutlaka bir gazete almayı unutmayın.
Yarının mutlu günlerine özlem duyuyorum.
Fiilin veya yardımcı fiilin yanlış kullanılması

--Ben ona ağabey, o da bana kardeşim derdi.
(Ben ona ağabey derdim, o da bana kardeşim derdi.)
--Bazı yiyecekler sağlığı yerinde ve yaşlı olmayan kişilerce özellikle yenmelidir.
(Bazı yiyecekler sağlığı yerinde olan ve yaşlı olmayan kişilerce özellikle yenmelidir.)
--Kitap için kendisine verilen paranın eksik ve yeterli olmadığını söyledi.
(Kitap için kendisine verilen paranın eksik olduğunu ve yeterli olmadığını söyledi.)
Ekşiyi az, acıyı ise hiç sevmezdi.
Gerekli yerlere başvuruda bulunmuş, ama bir sonuç almış değiliz.
Çorbaya biraz acı, biraz da tuz ve limon sıkılabilirdi.
Boyu kısa, bedeni de pek biçimli değildi.
Hangisinin başarılı, hangisinin başarılı olmadığını öğreneceğiz.
Çok az veya hiç çalışmadan çok para kazananlar var.
Tamlama yanlışları

Verilen cümledeki özne ve zarf tümlecini bulun.
Bu ülkeye teknik ve bilgi yardımında bulunulacak.
Pasta ve meyve suyu ikram edilecek.
Son derste belgisiz ve sayı sıfatlarını öğrendik.
Siyasî ve ekonomi ilişkileri çıkmaza girdi.
Bu bölge coğrafî ve iklim açısından ilgi çekici özelliklere sahiptir.
Kar yüzünden tüm özel ve devlet okulları tatil edildi.
Ülkemiz Bosna'ya askerî ve gıda yardımı yaptı.
Şehrimizde çeşitli kültürel ve sanat etkinlikleri gerçekleştirildi.
Kelimelerin yanlış yerde kullanılması

Bazen sözcük doğrudur ancak cümlede bulunduğu yer doğru değildir. Bu durum cümlenin anlamını bozar.

"Yeni durağa varmıştım ki otobüs geldi."
cümlesinde "yeni" sözünün yeri anlatımda bozukluğa yol açmıştır. Çünkü burada söylenmek istenen, durağın yeniliği değil, durağa varmanın yeni, henüz yapıldığıdır. Cümlenin doğrusu:

"Durağa yeni varmıştım ki otobüs geldi." şeklinde olmalıdır.
Yeni durağa gelmiştik ki otobüs de hemen geldi. (değil)
Durağa yeni gelmiştik ki otobüs de hemen geldi. (olmalıdır.)
Bu toplantıda çekinmeden düşünceler dile getirilmeli. (değil)
Bu toplantıda düşünceler çekinmeden dile getirilmeli. (olmalıdır.)
Her yolda kalan insana yardım etmeliyiz.(değil)
Yolda kalan her insana yardım etmeliyiz.(olmalıdır.)
İdare, henüz yarın ders yapılıp yapılmayacağını bildirmedi.(değil)
İdare, yarın ders yapılıp yapılmayacağını henüz bildirmedi.
İzinsiz inşaata girilmez.(değil)
İnşaata izinsiz girilmez.(olmalıdır.)
Birleşik cümlelerde yüklemler arasındaki uyumsuzluk

Her ne kadar iyi hazırlanılmışsa da istenilen sonucu alamadı.
Bir yıl boyunca devamlı çalışarak kazanıldı.
Her ne kadar şehir dışına taşınmışsa da beklenen huzur bulunamamıştı.</string>

    <string name="anlatım_teknikleri">Anlatım tekniği, yazarın, düşüncelerini ortaya koyma biçimidir.
        Yazının amacıyla anlatım tekniği arasında açık bir ilgi vardır. Yazıda okura bir izlenim kazandırma, okuru bir olay içinde yaşatma,
        okura bir şeyler öğretme, okurun düşünce ve kanılarını değiştirme amaçlarına bağlı olarak dört anlatım tekniği ortaya çıkmıştır.\n\n
        1. Betimleme\n\n
        Yazarın, gördüklerini okuyucunun gözünde canlanacak biçimde anlatmasına dayanır. Başka bir söyleyişle, sözcüklerle resim yapmaktır. Bir betimleme paragrafını okuduğumuzda gözümüzde bir tablo canlanır. Bu yönüyle, varlıklarda genellikle bir durağanlık söz konusudur. Betimlemede bütün duyulardan yararlanılmakla birlikte, betimleme daha çok, görme duyusuna dayandığı için görsellik ön plandadır. Betimleme tekniğiyle oluşturulmuş paragraflarda varlıklar, ayırt edici özellikleriyle anlatılır. Renk ve biçim ayrıntılarına yer verildiği gibi, nitelik bildiren sözcükler de sıklıkla kullanılır.Betimlemelerde varlıkların dış görünüşleri de iç dünyalarına ait özellikleri de anlatılabilir. Varlıkların dış görünüşlerinin ayırt edici özellikleriyle anlatıldığı betimlemeye fiziksel betimleme; varlıkların iç dünyalarına ait özelliklerinin anlatıldığı betimlemeye ruhsal betimleme denir Ayrıca, yazarın, kişisel duygularını da anlatıma kattığı betimlemeye öznel betimleme; gördüklerini olduğu gibi aktardığı betimlemeye nesnel betimleme denir.Anadolu’nun hüzünlü sonbaharlarından biriydi. Toprak yola serpilmiş gibi duran seyrek taş parçaları güneşin ilk ışıklarıyla parıldıyor, araba sarsıldıkça gözlerimin önünde kıvılcımlar gibi yanıp sönüyordu. Ara sıra daha fazla koşmak isteğiyle şahlanan gürbüz hayvanların yoldan kaldırdıkları tozlar, arabayı sararak boşlukta uçuşuyor; titreşiyor, sonra dalga dalga yere inerek gözden kayboluyordu.Bu parçada yazar, bir yolculuk sırasındaki gözlemlerini anlatıyor. Bu anlatılanlar da (toprak yol, seyrek taş parçaları, atların kaldırdığı tozlar…) biz okuyucuların gözünde canlanıyor. Böylece yazar, kendi gördüklerini okuyucularına canlı bir biçimde anlatma amacını gerçekleştirmiş
        oluyor.\n\n

    Örnek 1:\n
    (I) Minibüsle, sabahleyin yola çıktık. (II) Yeşilin, açığından koyusuna değin bütün tonlarıyla bezenmiş ağaçların süslediği yamaçlardan, tepelerden geçtik. (III) Şırıl şırıl akan derecikleri aşa aşa sonunda yeryüzü cennetine vardık. (IV) Çevresini irili ufaklı ağaçların kuşattığı mavi, duru, büyük göle bakan bir yamaçta durduk. (V) Kameramızı çıkarıp bu manzarayı görüntüledik.
    Yukarıdaki numaralanmış cümlelerin hangilerinde betimlemeye yer verilmemiştir?\n
    A) I. ve II. \n  B) I. ve V. \n   C) II. ve III. \n  D) II. ve IV. \n   E) III. ve IV. \n
    (1999 – ÖSS)\n
    Çözüm:\n
    Parçanın II. cümlesinde “Yeşilin, açığından koyusuna değin bütün tonlarıyla bezenmiş ağaçların süslediği yamaçlardan, tepeler”, III.cümlesinde “Şırıl şırıl akan derecikler”, IV. cümlesinde “Çevresini irili ufaklı ağaçların kuşattığı mavi, duru, büyük göle bakan bir yamaç” sözleriyle betimlemeye yer verilmiştir I. ve V. cümlelerde ise betimleme söz konusu değildir.\n
    Cevap B\n\n

        2. Öyküleme\n\n
        Kısaca, olay anlatımına dayanır. Belirli bir yerde, belirli bir zaman dilimi içinde, kahramanların hareketlenmesiyle ortaya çıkan olayın anlatımıdır. Dolayısıyla, varlıklar hareket halinde verilir. Bir anlatıcı vardır, Anlatıcı, olayı genellikle geçmiş zaman kipiyle (-di, -miş) anlatır. Paragrafı okuduğumuzda, olay, gözümüzün önünden bir film şeridi gibi geçer.
        Deniz tarafından bir ihtiyar; balıkçı kahvesine doğru usul-usul ilerledi. Kapıyı aralayarak içeriye girdi. Sağda solda uyuyanlar vardı. Gür bir sesle herkesi selamladı. Kendinden emin adımlarla ilerledi, cam kenarındaki bir masaya oturdu. Garsondan bir çay istedi. Çayını içti, parasını ödedi ve dışarı çıktı. Denize doğru, İçli bir şarkı söyleyerek yavaş yavaş yürümeye başladı.
        Bu parçada, bir ihtiyarın (kahraman), balıkçı kahvesine (yer) gitmesi (olay) ve orada bir süre (zaman) oturup çay içtikten sonra ayrılması anlatılıyor.
        Yani paragrafta, bir ihtiyarın yaşadıkları öyküleniyor.\n\n

    Örnek 2:\n
    Soğuk bir İstanbul sabahı… Gökyüzünde bulut kaynıyor; yağmur yağdı yağacak… Biz yola koyuluyoruz. Yarım saat sürecek yolculuğumuzu, Maltepe’nin bildik sokaklarından geçerek bir an önce bitirme telaşındayız, Sokaklar, işe yetişmek için koşuşanlarla dolu. İnsanlar, rayların üzerinden, sağa sola bakarak, hızlı adımlarla geçiyor. Bir banliyö treni Gebze yönüne doğru gürültüyle yol alıyor,
    Bu parçanın anlatımında aşağıdakilerden hangisine başvurulmuştur?\n
    A) Öyküleme – betimleme\n
    B) Açıklama – betimleme\n
    C) Karşılaştırma – öyküleme\n
    D) Tanımlama – açıklama\n
    E) Karşılaştırma – tanımlama\n
    (2002 – ÖSS)\n
    Çözüm:\n
    Parçada yazar, yaptığı bir yolculuğu anlatırken öyküleme tekniğine, yolculuk sırasında yaptığı gözlemleri anlatırken betimleme tekniğine başvuruyor.\n
    Cevap A\n\n

        3. Açıklama\n\n
        Herhangi bir konuda, okuyucuyu bilgilendirmeyi, ona bir şey öğretmeyi amaçlayan yazılarda kullanılan anlatım tekniğidir. Genellikle eğitici ve öğretici yazılarda (ders kitapları, ansiklopediler…) kullanılır. Bu tür yazılarda bilgilendirme amacı güdüldüğünden yorum içeren ifadelere pek yer verilmez, genellikle nesnel yargılar vardır. Açık, anlaşılır, sade bir dil kullanılır.
        Bulut, havanın yüksek tabakalarında çeşitli yığınlar halinde toplanmış su buharıdır. Bunlar güneşin sıcaklığıyla havada yükselmeye başlar. Yükseldikçe daha soğuk hava tabakalarına rastlar. Böylece su buharı, su damlacıkları haline gelir. Bulutların havada durmasını düşme hızlarının az olması sağlar. Ağırlaşınca düşenler, sıcak hava ile karşılaşınca yeniden buharlaşıp yükselir.
        Bu parçada yazar “bulut” hakkında bilgi vermektedir. “Bulut”un ne olduğu ile ilgili bilgileri; kısa, yalın, anlaşılır ve kişisellikten uzak
        bir üslupla bize aktarmaktadır.\n\n

    Örnek 3:\n
    Eylülde Kaçkarlar’ın çevresinde “kestane karası fırtınası” gelip çatar. Kestanelerin dökülme zamanıdır artık. Yöre insanı için kestanenin hem meyvesi, hem de kerestesi çok değerlidir, Çünkü evlerin özellikle dış cephesi bu ağaçtan yapılır. Rüzgârlar vadilerde uğuldamaya, yapraklar dökülmeye başlamıştır bugünlerde. Karın habercisi olan “karakuş” birazdan pencerenin pervazına tüner Derinden kurt sesleri gelir. Orman tüm yaşamıyla hazırdır uzun ve beyaz kışa.
    Bu parçanın anlatımında, aşağıdakilerin hangisinde verilenlerden yararlanılmıştır?\n
    A) Karşılaştırma, tanımlama, öyküleme\n
    B) Açıklama, öyküleme, betimleme\n
    C) Tartışma, karşılaştırma, öyküleme\n
    D) Tanımlama, örnek gösterme, betimleme\n
    E) Açıklama, tartışma, örnek gösterme\n
    (2000 – ÖSS)\n
    Çözüm:\n
    Parçada yazar, eylül ayında Kaçkarlar’daki doğa ve insan yaşamı ile ilgili olarak bilgi verdiği için açıklama tekniğine başvurmuştur.Açıklama yapılırken kışın gelişi “rüzgârların uğuldaması, yaprakların dökülmesi, kuşun ötmesi” gibi öğelerle öykülenmiş, bütün bunlar yapılırken anlatılanlar okurun gözünde canlandırılarak betimlemeye başvurulmuştur.\n
    Cevap B\n\n


        4. Tartışma\n\n
        Bir düşüncenin yanlışlığını gösterip ileri sürülen bir düşüncenin savunulduğu yazılarda kullanılan anlatını tekniğidir. Bu teknikle yazılan yazılarda, genellikle okuyucuyla karşılıklı konuşuyormuşçasına bir üslup kullanılır. Yazar, paragrafın başında, karşıt görüşü ortaya koyup onun eksik taraflarını belirleyerek o görüşü çürütmeye çalışırken, kendi görüşünün doğruluğunu savunur.
        Romancı konuyu önyargılarla ele almamalıymış! Ya nasıl ele almalıymış? Konusu önyargılarla ele alınmamış tek bir sanat yapıtı bilmiyorum. Sanatçı, yapıtını hazırlamak için birtakım seçmeler yapar, ya konuyu seçer ya konunun işlenişinde kullanılacak yöntemi. Bir kere bu seçme bile bir önyargıdır. Önyargıyla hiçbir ilgisi yokmuş gibi görünen, aşkı anlatan kitapları inceleyin. Hepsinde, sevgililerin kavuşmasına engel olan kuvvetlere yazarın karşı durduğu görülür.
        Bu parçada yazar, “Romancı konuyu önyargılarla ele almamalıymış! Ya nasıl ele al malıymış?” diyerek hem karşı çıktığı görüşü belirliyor
        hem de soru sorarak kendi düşüncesini söyleme olanağı sağlıyor. Böylece yazar, kendi görüşü ile karşıt görüşü bir arada verip kendi görüşünün
        doğru olduğunu ileri sürüyor, örnek vererek (yazarların, aşkı anlatan kitaplarında kötülere karşı oluşu) bunu destekliyor.\n\n

    Örnek 4:\n
    Bizde, sanat eseri yarına diliyle kalır, şeklinde yanlış bir düşünce var. Sanat eserinin yarına kalması sadece diliyle İlgili değildir Eserin konusu da en az dili kadar önemlidir. İnsanların ilgisini çekmeyen konularda yazılan eserlerin durumu hiç de iç açıcı değildir. O yüzden sanat eserinin yarına kalması, aynı zamanda işlenecek olan konuyla da ilgilidir.
    Bu parçanın anlatımında aşağıdakilerden hangisi ağır basmaktadır?\n
    A) Betimleme\n
    B) Tanımlama\n
    C) Öyküleme\n
    D) Tartışma\n
    E) Tanık gösterme\n
    Çözüm:\n
    Parçada sanat eserinin kalıcılığını sağlayan özelliğin dili mi yoksa konusu mu olduğu tartışma tekniğiyle ortaya konmuştur. Sonuç olarak sanat eserinin yarına kalmasında konusunun da dili kadar önemli olduğu düşüncesine varılmıştır.\n
    Cevap D\n
    </string>

    <string name="cümle_anlamı">CÜMLE ANLAMI (KAVRAMLAR)\n\n

Bir duyguyu, düşünceyi, eylemi anlatan; yargı bildiren söze veya söz grubuna cümle denir.\n\n

NESNELLİK\n\n


Kişiden kişiye değişmeyen, herkes için geçerliliği aynı olan, doğruluğu ya da yanlışlığı kanıtlanabilen yargılardır.\n

Yahya Kemal’in, İstanbul’u anlattığı şiirleri vardır.\n
Roman, yazınımıza Batı’dan gelen yazınsal türlerden biridir:\n
Şair; son yapıtında, çocuklara yönelik şiirlere yer veriyor Ayvalık, Balıkesir’in denize kıyısı olan bir ilçesidir.\n
Yukarıdaki cümleler, doğruluğu ya da yanlışlığı kanıtlanabilecek yargılardan oluştuğu için nesnel nitelik taşımaktadır.\n\n

ÖZNELLİK\n\n

Kişiden kişiye değişkenlik gösteren, kanıtlanabilir nitelikte olmayan yargılardır. Bu yargılarda, kişisellik ve yorum söz konusudur.\n

Yahya Kemal’in, İstanbul’u anlattığı çok güzel şiirleri vardır.\n
Roman, yazınımızda en çok beğenilen yazınsal türdür.\n
Şairin son yapıtındaki çocuk şiirleri, okuyanları derinden etkiliyor:\n
Ayvalık, Balıkesir’in denize kıyısı olan şirin bir ilçesidir.\n
Yukarıdaki cümlelerde geçen “çok güzel”, “en çok beğenilen”, “derinden etkiliyor”, “şirin” sözleri, doğruluğu ya da
        yanlışlığı kanıtlanabilir özellikte olmadığından bu cümleler, öznel nitelik taşımaktadır.\n\n

İÇERİK (KONU)\n\n

Bir sanat yapıtının ne anlattığı ile ilgili bilgi veren yargılardır. “Yapıtta ne anlatılıyor?” sorusunun cevabıdır.\n

Ünlü yazar, son romanında çocukluğunda yaşadığı çevreyi ele alıyor.\n

Bu cümlede “çocukluğunda yaşadığı çevre” sözüyle yapıtın içeriğiyle ilgili bilgi verilmektedir.\n

Aşağıdaki cümlelerde, sözü edilen yapıtların içeriğiyle ilgili bilgi verilmiştir.\n

Sanatçı, bu yapıtında ünlü şairlerle yaptığı söyleşilere yer veriyor.\n
Anılarını dile getirdiği bu yapıtıyla yazar, okuru derinden etkilemeyi başarıyor.\n\n
BİÇEM (ÜSLUP)\n\n

Bir sanat yapıtının nasıl oluşturulduğu ile ilgili bilgi içeren yargılardır. Sanatçının anlatım biçimi, sözcük seçimi, cümle yapısı,
        söyleyiş özellikleri, dili kullanış şekli üslubu belirleyen önemli özelliklerdir. “Sanatçı, konuyu nasıl anlatıyor?” sorusunun cevabıdır.\n

Yazar, bu romanında yalın ve sürükleyici bir anlatımla okurlarının karşısına çıkıyor.\n

Bu cümlede “yalın ve sürükleyici bir anlatım” sözüyle, yapıtın biçemiyle ilgili bilgi verilmektedir.\n

Aşağıdaki cümlelerde sözü edilen yapıtların biçemiyle ilgili bilgi verilmiştir.\n

Sanatçı, her yapıtında içten bir söyleyişle okurlarını büyülüyor adeta.\n
Kısa cümleler ve canlı betimlemelerle öykülerini oluşturan yazar, romanlarında daha uzun cümleler kullanıyor.\n
Günlük hayatta pek kullanmadığımız sözcüklere yapıtlarında sıkça yer veren yazarın bu tutumu, okurlar tarafından yadırganmıyor.\n\n
ÖZGÜNLÜK\n\n

Sanatçının, yapıtlarında kendine özgü nitelikler taşımasıdır. Başka bir deyişle sanatçının, yapıtını oluştururken başkasına benzememesi,
        başkasını taklit etmemesi, orijinal olması, yapıtlarına kendi damgasını vurması, yeni ve farklı şeyler ortaya koymasıdır.\n\n

YOĞUNLUK\n\n

Bir yazınsal yapıtta, az sözle çok şey anlatabilmektir.\n\n

YALINLIK\n\n

Bir sanat yapıtında dili, süssüz, sanatsız ve herkesçe anlaşılacak bir biçimde kullanmaktır.\n\n

EVRENSELLİK\n\n

Bir sanat yapıtında, bütün insanlığı ilgilendirecek konuları işlemek ve tüm insanlara seslenebilmektir.\n\n

ULUSALLIK\n\n

Bir sanat yapıtında, sanatçının içinde bulunduğu ulusun insanını ilgilendiren konulara yer vermesi, ulusal özellikleri ön plana çıkarmasıdır.\n\n

ELEŞTİRİ\n\n

Herhangi bir sanatçının veya yapıtın olumlu veya olumsuz yanlarını ortaya koymaktır. Eleştiri, sadece yapıt ve sanatçıyla ilgili değil, her konuda olabilir.\n

Yazar; romanında kahramanları başarıyla konuştururken, olay örgüsünde yapaylığa düşmekten kurtulamıyor.\n

Bu cümlede “kahramanları başarıyla konuştururken” sözüyle romanın olumlu bir yanı, “olay örgüsünde yapaylığa düşmek” sözüyle romanın olumsuz bir yanı dile
        getirilmiştir.\n

Aşağıdaki cümlelerde olumlu ve olumsuz eleştirilere yer verilmiştir.\n

Yetkin sanatçı, yapıtlarındaki doğal anlatımla geniş okur kitlelerine seslenmeyi başarıyor.\n
Genç şairin, şiirlerinde kullandığı imgeler, ünlü şairlerin imgelerinin taklidi olmaktan öteye gidemiyor.\n\n
ÖZELEŞTİRİ\n\n

Kişinin, kendi davranışlarına yönelik ortaya koyduğu olumsuz eleştirilerdir.\n

Derslerime zamanında çalışmadığımdan, sınav geceleri sabahlara kadar ders çalışmak zorunda kalırdım.\n
Yaşadığım olayları sıcağı sıcağına yazmadığım için, şimdi geçmişi hatırlarken olayları birbirine karıştırıyorum.\n
Bu cümlelerde “derslerime zamanında çalışmadığımdan”, “yaşadığım olayları sıcağı sıcağına yazmadığım için” sözleriyle, söz konusu kişiler,
        kendilerinin olumsuz yanlarını ortaya koyarak özeleştiride bulunmuşlardır.\n\n

DEĞERLENDİRME\n\n

Bir yapıt veya sanatçı hakkında öznel ya da nesnel görüş bildirmektir. Öznel değerlendirmeler aynı zamanda bir eleştiridir.\n



Usta şairin, elli beş şiirinin yer aldığı son yapıtında, yepyeni bir söyleyiş göze çarpıyor.\n

Bu cümlede “elli beş şiirinin yer aldığı” sözüyle nesnel, “yepyeni bir söyleyiş” sözüyle öznel bir değerlendirme yapılmıştır.\n

Aşağıdaki cümlelerde öznel ve nesnel değerlendirmelere yer verilmiştir.\n

Bu yazarımız, öykülerindeki kahramanları, genellikle köylerde yaşayan insanlar arasından seçiyor. (nesnel)\n
Genç romancının, romanında anlattığı bazı olayların gerçek yaşamın çok uzağına düşmesi, romanın inandırıcılığına gölge düşürüyor. (öznel)\n
Not: Belli bir yapıt veya sanatçıdan söz etmeyen genel yargılar, değerlendirme değildir.\n

Sanatçı, yaşadığı topluma yapıtlarıyla yön vermelidir.\n
Şiir, insanları günlük yaşamın sıkıntısından uzaklaştırın.\n\n
YARGI – GEREKÇE (NEDEN – SONUÇ)\n\n

Bir eylemin hangi nedenden (gerekçe) dolayı gerçekleştiğini veya gerçekleşmediğini bildiren cümlelerde yargı-gerekçe ilişkisi vardır.
        Bazen cümle içinde bazen de iki cümle arasında neden-sonuç ilgisi kurulabilir.\n

Evden geç çıktığı için ilk derse yetişememiş.\n

Bu cümlede “ilk derse yetişememe”nin nedeni olarak “evden geç çıkma” gösterilmiştir.\n

Aşağıdaki cümlelerde neden-sonuç ilgisi söz konusudur.\n

İleride lazım olur diye bir kenara biraz para ayırmıştım.\n
Yoğun kar yağışından dolayı eğitime bir hafta ara verildi.\n
Bugün çok yorulmuştu; çünkü sabahtan beri çalışıyordu.\n
Bizim köyün suları soğuktur; içilmez.\n
Çocuklar dün yeteri kadar uyumadığından, oldukça durgun görünüyordu.\n
Yağmurun aniden bastırması pikniğimizin iptal edilmesine yol açtı.\n\n
KOŞULA BAĞLILIK\n\n

Bir eylemin ya da durumun gerçekleşmesinin, başka bir yargının gerçekleşmesine veya bir durumun var olmasına bağlandığı cümlelerde koşula bağlılık
        söz konusudur.\n

Sınıfını başarıyla geçersen sana bisiklet alırım.\n

Bu cümlede “bisiklet alma”, “sınıfı başarıyla geçme” koşuluna bağlanmıştır.\n

Aşağıdaki cümlelerde koşula bağlılık söz konusudur.\n

Bu şehre geldikçe çocukluk günlerimi hatırlıyorum.\n
Seninle maça gelirim; ancak işlerim bitene kadar beni bekleyeceksin.\n
Arabamı, akşama getirmek üzere alabilirsin.\n
Eleştirmenler, değerlendirmelerinde tarafsız davranınca yapıtların gerçek değeri ortaya çıkar.\n\n
KARŞILAŞTIRMA\n\n

Herhangi iki şey arasında çeşitli yönlerden kıyas yapmaktır. Bu cümlelerde “daha, en, kadar, ise” gibi karşılaştırma bildiren sözlere yer verilir.\n

Divan şairleri, şiirlerinde sanatlı bir dil kullanırken Halk şairleri ise sade bir dil kullanmıştır.\n

Bu cümlede “Divan şairleri” ile “Halk şairleri”, “dili kullanma” yönünden karşılaştırılmıştır.\n

Aşağıdaki cümlelerde karşılaştırma yapılmıştır.\n

Bir yazarın, yapıtını yazmaya başlamadan önceki düşünceleri, yazarkenki düşüncelerinden daha farklıdır.\n
Roman, olayları öyküye göre daha geniş açıdan ele alır.\n
Sanatçının bütün şiirleri, sanatsal yönden hemen-hemen aynı düzeydedir.\n
Not: Kıyas yapılmaksızın varlıkların özelliklerinin verilmesi, karşılaştırma değildir.\n

Bir tarafta başı karlı dağlar; bir tarafta yemyeşil ağaçlar vardı.\n\n

TANIM\n\n

Bir kavramın veya varlığın ne olduğunu bildiren cümlelerdir. “Bu nedir?” sorusunun cevabıdır.\n

Günlük, kişinin, başından geçenleri günü gününe kaleme aldığı yazınsal türdür.\n

Bu cümlede, günlüğün “ne olduğu” anlatılarak tanım yapılmıştır.\n

Aşağıdaki cümlede tanım yapılmıştır.\n

Dize sonlarında yazılış ve okunuşları aynı, görevleri farklı seslere uyak denir.\n

Not: Varlıkların ya da kavramların özelliklerinin verilmesi tanım değildir.\n

Şiir; okuyanları sıkıntılarından uzaklaştırarak rahatlatır.\n
Deneme, salt söz söyleme gücü olan yazarlarca kaleme alınır.\n\n
ÖNYARGI\n\n

Bir kimse, olay veya durumla ilgili olarak çeşitli nedenlerle önceden edinilen, genellikle olumsuz düşüncelerdir.\n

O, bu haftaki toplantıya da vaktinde gelmeyecek, adım gibi biliyorum.\n
Ünlü yazarın son yapıtının, okurlarını hayal kırıklığına uğratacağını yakında hep birlikte göreceğiz.\n
Birinci cümleden, sözü edilen kişinin daha önceki toplantılara geç kaldığı anlaşılıyor. Ama bu kişinin, söz konusu toplantıya geç
        kalıp kalmayacağı kesinlik kazanmadığı halde vaktinde gelmeyeceği söylenerek; ikinci cümlede, henüz hiçbir şey belli değilken,
        sözü edilen yazarın yapıtının okurlarını hayal kırıklığına uğratacağı söylenerek önyargıda bulunulmuştur.\n\n

ÖNERİ\n\n

Bir sorunu çözmek amacıyla ya da herhangi bir durumla ilgili olarak görüş bildirmek, tavsiyede bulunmaktır.\n

Yapıtlarınızda daha yalın bir dil kullanmanız, yapıtlarınızın gelecekte de okunmasını sağlayacaktır.\n
Çevrenizdeki insanlarla daha iyi geçinmek istiyorsanız, tatlı dilli ve güler yüzlü olmalısınız.\n
Ne kadar yorgun olursanız olun, yatmadan önce mutlaka biraz kitap okuyun.\n
İlk cümlede, yapıtlarının kalıcılığı yakalaması için, yazara, yapıtlarında daha yalın bir dil kullanması; ikinci cümlede, insanlarla
        iyi geçinmek için, tatlı dilli ve güler yüzlü olunması; üçüncü cümlede, hiçbir günün kitap okumadan geçirilmemesi öneriliyor.\n\n

TASARI\n\n

Bir kimsenin herhangi bir konuyla ilgili, ileriye dönük olarak yapmayı düşündüğü plan ve projelerdir.\n

Son şiir kitabımı yayımladıktan sonra, bütün şiirlerimin yer aldığı bir kitap yayımlamayı düşünüyorum.\n
Sanatçı yelpazesinin geniş tutulacağı bir edebiyat dergisi çıkarmak, bu sayede geniş bir edebiyatsever kitlesine ulaşmak istiyoruz.\n
Bir öğretim görevlisi olarak, kütüphanemi, bir üniversiteye bağışlamayı planlıyorum.\n
Birinci cümlede; söz konusu şair, son kitabını yayımladıktan sonra, bütün şiirlerini toplayacağı bir kitap çıkarmayı
        düşündüğünü (tasarladığını) dile getiriyor. İkinci cümlede, bir edebiyat dergisi çıkarılıp geniş kitlelere ulaşmanın istendiği
        (tasarlandığı) anlatılıyor. Üçüncü cümlede, söz konusu kişinin kütüphanesini bir üniversiteye bağışlamayı tasarladığını görüyoruz.\n\n



AMAÇ\n\n

Herhangi bir işle ilgili olarak erişilmek istenen sonucu, maksadı dile getirmektir.\n

Öğrencilerin sözcük dağarcığını geliştirecek yapıtlar kaleme almayı hedefliyorum.\n
Gelecek hafta yapılacak bilgi yarışmasında, okulumuzun adını duyurmak istiyoruz.\n
Birinci cümlede yazar, öğrencilerin sözcük dağarcığını geliştirecek yapıtlar kaleme almayı amaçladığını, ikinci cümlede,
        öğrenciler, bilgi yarışmasında okullarının adını duyurmayı amaçladıklarını söylüyor.\n\n

YAKINMA\n\n

Herhangi bir olumsuz durumdan dolayı üzüntü duymak, üstü kapalı şikâyetçi olmaktır.\n

Gücüm, servetim neyim varsa kaybettim.\n
Kaybettim ah, dostlarım neşemi!\n
Öğrencilerde düzenli çalışma alışkanlığı olmadığından, onlara ödev vermede zorlanıyoruz.\n
Son zamanlarda genç şairlerimiz, sadece kendilerinin anlayabileceği, kapalı şiirler yazıyor.\n 
Baştaki dizelerde şair; gücünü, servetini, neşesini kısaca her şeyini kaybettiğinden şikâyet ediyor.
        Sonraki cümlede öğretmenler, öğrencilere ödev vermekte zorlandıklarından; son cümlede ise eleştirmen, genç şairlerin kapalı
        şiirler yaz-masından yakınıyor, yani şikâyet ediyor.\n\n

KAYGI\n\n

Herhangi bir olayın olumsuz bir şekilde sonuçlanabileceğine dair endişe taşımaya kaygı, tasa denir.\n

Sözlerimden sonra onun benimle bir daha konuşmamasından çekmiyorum.\n
Sanat anlayışımdaki bu değişikliklerden sonra, okurlarımın benden uzaklaşmasından korkuyorum.\n
Birinci cümlede kişi, söylediklerinden dolayı, arkadaşının kendisiyle konuşmamasından; ikinci cümlede sanatçı,
        sanat anlayışındaki değişiklikten dolayı, okuyucularının kendisinden uzaklaşmasından kaygı duyduğunu dile getiriyor.\n\n

BEĞENME – TAKDİR ETME\n\n

Herhangi bir şeyin iyi ya da güzel olduğunu ve beğenildiğini dile getirmektir.\n

Maviyle yeşilin kaynaştığı, gözlerden uzak, şirin bir balıkçı köyüydü burası.\n
Sanatçının son dönem şiirleri, yetkin bir dil işçiliğinin örnekleri olarak çıkıyor karşımıza.\n
Birinci cümlede, “maviyle yeşilin kaynaştığı, şirin balıkçı köyü” denerek köye yönelik bir beğeni; ikinci
        cümlede “yetkin bir dil işçiliğinin örnekleri” denerek sanatçının son dönem şiirlerine yönelik bir beğenme dile getirilmektedir.\n\n

ALÇAKGÖNÜLLÜLÜK\n\n

Kişinin kendi değerini olduğundan aşağı göstermesi, sahip olduğu üstünlükleri ön plana çıkarmamasıdır.\n

Her ne kadar yapıtlarım ilgiyle karşılansa da şairlik yolunda, daha öğreneceğim çok şey var.\n

Bu cümlede şair, yapıtlarının ilgiyle karşılanmasına rağmen, “şairlik yolunda, daha öğreneceğim çok şey var” diyerek alçakgönüllü bir davranış sergiliyor.\n\n

KARŞITLIK (KARŞIT İKİ DURUM)\n\n

Birbirine zıt (karşıt) kavramların aynı cümlede bulunmasıdır.\n

Dışarıda buz gibi bir hava varken biz içeride terliyorduk.\n

Bu cümlede “buz gibi bir hava” ve “terlemek” sözleriyle karşıt iki durum anlatılmıştır.\n\n

VARSAYIM\n\n

Gerçekleşmeyen bir durumu veya olayı gerçekleşmiş gibi kabul etmektir. Bu cümlelerde, “farz edelim, diyelim ki, tut ki,
        kabul edelim, düşünelim” gibi ifadeler bulunur.\n

Tut ki bu işi yarına yetiştiremedik.\n

Bu cümlede, “tut ki” sözüyle, gerçekte olmayan “işi yarına yetiştirememe” olayı gerçekleşmiş gibi kabul edilmiştir.\n\n



TAHMİN – OLASILIK\n\n

Bazı sezgi ve bilgilere dayanarak herhangi bir durum, olay ya da eylemin nasıl gerçekleşeceği hakkında kesin olmayacak şekilde fikir yürütmektir.
        Kişisel sezgiler, “bence, bana göre, sanırım, belki, zannediyorum” gibi ifadelerle belirtilir.\n

Hava iyice bozdu, birazdan fırtına çıkabilir.\n

Bu cümlede “havanın bozması” bilgisine dayanılarak “fırtına çıkabilir” sözüyle bir tahminde bulunulmuştur.\n

Aşağıdaki cümlelerde tahmin, olasılık söz konusudur.\n

Sınav çoktan başlamıştır; boşuna gitmeyelim.\n
Bu akşam belki size çaya geliriz.\n
Sanatçının yapıtlarında çocukluğunu sürekli anlatması, o günlere duyduğu özlemden olsa gerek.\n
Sanırım sanatçının bu yapıtı okurlardan büyük bir ilgi görecek.\n
Bana göre, yarın gireceğimiz sınavın soruları çok kolay olacak.\n\n
YORUM\n\n

Kişinin, bir olayı veya durumu duygularını katarak anlatmasıdır. Yani, yorum cümlelerinde öznellik, kişisellik vardır.\n

Sonbahar yaklaştıkça her tarafı bir hüzün kaplıyordu.\n

Bu cümlede “her tarafı bir hüzün kaplıyordu” sözüyle, konuşan kişinin, sonbaharın yaklaşmasıyla ilgili bir yorumuna yer verilmiştir.\n

Aşağıdaki cümlelerde yorum söz konusudur.\n

Uçsuz bucaksız okyanuslardan gelen gemiler; oldukça yorgun görünüyordu.\n
Ilık bir bahar rüzgârı, neşeli-neşeli dolaşıyordu sahilde.\n
Denizdeki yakamozlar bize göz kırpıyordu.\n
Gökyüzü ağlıyordu eylül gidiyor diye.\n
Ne zaman şiir okusam yepyeni dünyalara yolculuklar yapıyorum.\n\n
SOMUTLAMA\n\n

Soyut bir kavram, durum ya da olayın; anlaşılabilmesi için somut varlıkların özelliklerinden yararlanılarak açıklanmasıdır.\n

Saf şiir, hiçbir katkı maddesinin bulunmadığı zeytinyağı gibidir.\n

Bu cümlede soyut bir kavram olan “saf şiir”, somut olan “zeytinyağı”na hiçbir katkı maddesi içermemesi yönüyle benzetilerek somutlama yapılmıştır.\n\n

DOĞRUDAN (DÜZ) ANLATIM\n\n

Başkasının söylediği bir sözü olduğu gibi aktarmaktır. Alınan söz tırnak içinde verilebileceği gibi sözün sonuna virgül konularak da aktarılabilir.\n

Kardeşim, hafta sonu sınava gireceğim, dedi.\n
Öğretmen, öğrencilere: “Yağmur başladı, içeri girin.” dedi.\n
Bu cümlelerde “hafta sonu sınava gireceğim” ve “Yağmur başladı, içeri girin.” sözleri hiçbir değişiklik yapılmadan aktarıldığından,
        doğrudan anlatıma birer örnektir.\n\n

DOLAYLI ANLATIM\n\n

Başkasının söylediği bir sözü kendi söyleyişimize göre değiştirerek aktarmaktır.\n

Kardeşim, hafta sonu sınava gireceğini söyledi.\n
Öğretmen, öğrencilere, yağmur başladığını, içeri girmeleri gerektiğini söyledi.\n
Bu cümlelerde yukarıda verilen doğrudan anlatım cümlelerindeki “gireceğim” sözü “gireceğini”, “başladı” sözü “başladığını”, “girin”
        sözü “girmeleri gerektiğini” şeklinde değiştirilerek söylendiğinden, bu cümleler dolaylı anlatıma birer örnektir.\n\n

KİNAYELİ ANLATIM (Kinayeli Söyleyiş)\n\n

Bir sözün, karşıdakini alaya almak amacıyla, tersini kastedecek şekilde kullanılmasıdır.\n

Bu yazarın romanları o derece nitelikli ki, birinci baskısından başka baskısına rastlanmıyor.\n

Bu cümlede “romanları o derece nitelikli ki” sözüyle, söz konusu romanların tam tersi bir durumda, yani niteliksiz
        olduğu anlatılmak istendiğinden, bu cümle kinayeli söyleyişe bir örnektir.</string>


    <string name="cümle_türleri">

Cümleler; yükleminin türüne ve yerine, anlamlarına, oluşturulma biçimlerine göre değişik gruplara ayrılır. Bu grupları şöyle sıralayabiliriz:\n

1. Yüklemine Göre Cümleler\n
2. Öğe Dizilişine Göre Cümleler\n
3. Anlamına Göre Cümleler\n
4. Yapısına Göre Cümleler\n
Yüklemine Göre Cümleler\n\n

Cümleler, yüklemlerinin sözcük türüne göre ikiye ayrılır:\n\n

1. Eylem Cümlesi\n\n

Yüklemi basit ya da bileşik çekimli eylem olan cümlelerdir.\n

Uzun yıllar bu işyerinde çalıştım.\n

Bu cümlenin yüklemi “çalış-” eylemi olduğundan cümle, eylem cümlesidir.\n

Aşağıdaki cümleler, yüklemleri çekimli bir eylem olduğundan eylem cümlesidir.\n

Öğretmenimizin sorduğu soruyu çözemedik.\n
Annem, her günkü gibi kapıda bekliyordu bizi.\n
Önerilerimizi bir türlü kabul etmemişti.\n\n 2. Ad Cümlesi\n\n

Yüklemi ad soylu sözcük ya da sözcük öbeği olan cümlelerdir. Yüklemi eylem olmayan bütün cümleler ad cümlesidir.\n

Sınavı kazandığı için çok mutluymuş.\n

Bu cümlenin yüklemi ad soylu “mutlu” sözcüğü olduğundan cümle, ad cümlesidir.\n

Aşağıdaki cümleler, yüklemleri ad soylu sözcükler olduğundan ad cümlesidir.\n

Deniz düne göre oldukça sakindi bugün.\n
En çok sevdiği şey yürümektir.\n
Bizi günler öncesinden bu geziye çağıran kendisiydi.\n\n
Öğe Dizilişine Göre Cümleler\n\n

Cümleler, yüklemlerinin cümledeki yerine göre ikiye ayrılır:\n

1. Kurallı (Düz) Cümle\n\n

Yüklemi cümlenin sonunda bulunan cümlelerdir.\n

Çok uzaklardan kuş sesleri duyuluyordu.\n

Bu cümlenin yüklemi (duyuluyordu) en sonda bulunduğundan cümle, kurallı cümledir.\n

Aşağıdaki cümleler, yüklemleri sonda bulunduğundan kurallı cümledir.\n

Tatlı dil yılanı deliğinden çıkarır.\n
Eğitim hayatımız boyunca hepimize yardım etti.\n
Bu konuyu sizinle daha önce görüşmemiş miydik?\n
Bugün hava her zamankinden daha sıcaktı.\n
Yine açıklardan dev gibi gemiler geçiyor.\n
Yurdumun bağına bahçesine bahar geldi.\n\n
2. Devrik (Kuralsız) Cümle\n\n

Yüklemi cümlenin sonunda bulunmayan cümlelerdir. Bu tür cümlelerde yüklem cümlenin başında veya ortasında bulunabilir.\n

Hepimiz canla başla çalışıyoruz burada.\n

Bu cümlenin yüklemi (çalışıyoruz) en sonda bulunmadığından cümle, devrik cümledir.\n

Aşağıdaki cümleler, yüklemleri sonda bulunmadığından devrik cümledir.\n
Papatyalar uyandırdı bizi nihayet kış uykusundan.\n
Doğanın canlandığı bir mevsimdir ilkbahar.\n
Nasıl ders çalıştığınızı bilmez miyim hiç?\n
Doğmuyor güneş artık şöyle gönlümce.\n
Hâlâ bekliyorum seni anılar sahilinde.\n
Gelir misin mezarıma, elinde bir demet yasemenle?\n
Bir başkadır benim memleketim!\n\n
Eksiltili Cümle\n\n

Yüklemi yazılmayıp yüklemini okuyucunun, zihninde tamamlaması beklenen cümledir. Eksiltili cümlelerin sonuna üç nokta konur.\n

Önümüzde göz alabildiğine bir kumsal…\n

Yüklemi yazılmayan bu cümlenin sonuna “uzanıyor, duruyor, var” gibi sözleri yüklem olarak getirebildiğimiz için bu cümle, eksiltili bir cümledir.\n

Yüklemi yazılmadığı için eksiltili cümle durumunda bulunan aşağıdaki cümlelerin sonuna, yüklem olabilecek sözcükler, koyu olarak yazılmıştır.\n

Denizin tam ortasında Adalar’a doğru nazlı-nazlı yol alan vapurlar… (var)\n
Kız beşikte çeyiz sandıkta…. (olmalı)\n
Düğün el ile, harman yel ile… (olur)\n\n
Anlamına Göre Cümleler\n\n

Cümleler, taşıdıkları anlamlara göre temelde ikiye ayrılır:\n\n



1. Olumlu Cümle\n\n

Cümlede yüklem durumundaki eylemin gerçekleştiğini veya yüklem durumundaki varlık ya da kavramın var olduğunu, bulunduğunu bildiren cümlelerdir.\n

Şiddetli yağışlardan dolayı yol trafiğe kapandı.\n

Bu cümlede “kapanmak” eyleminin gerçekleşmesi söz konusu olduğu için, cümle anlamca olumludur.\n

Aşağıdaki cümlelerde yüklemlerin gerçekleşmesi ya da varlığı söz konusu olduğu için cümleler anlamca olumludur.\n

Masadaki vazo yere düşüp kırıldı.\n
Okula yine derslerine çalışmadan gitmişti.\n
Verilen işi yapamamaktan korkuyordu.\n
Dünkü derste sınıfta yedi sekiz kişi vardı.\n
Bu yılki kitap fuarı her zamankinden daha renkliydi.\n\n
2. Olumsuz Cümle\n\n

Cümlede yüklem durumundaki eylemin gerçekleşmediğini veya yüklem durumundaki varlık ya da kavramın var olmadığını, bulunmadığını bildiren cümlelerdir.\n

Eylem cümlesinde olumsuzluk -ma / -me (geniş zamanda – maz, -mez) ekiyle sağlanır.\n

Ad cümlesinde olumsuzluk “değil / yok” sözcükleriyle ya da “-sız, -siz” ekiyle sağlanır.\n

Veli toplantısına kimse katılmadı.\n
Sokaklar bugün kalabalık değildi.\n
Bu cümlelerde “katılmak” eyleminin gerçekleşmemesi, “kalabalık” kavramının söz konusu olmamasından dolayı cümleler anlamca olumsuzdur.\n

Aşağıdaki cümlelerde yüklemlerin gerçekleşmemesi ya da var olmamaları söz konusu olduğu için cümleler anlamca olumsuzdur.\n

Soruların hepsini çözebilen yok.\n
Göz alabildiğine uzanan bu tarlalar verimsizdi.\n
Binanın bu dairesi hiç ışık almıyor.\n\n
a. Anlamca Olumsuz Yapıca Olumlu Cümle\n\n

Bazı cümleler, olumsuzluk ifade eden ek ya da sözcük almadığı halde olumsuz anlam taşıyabilir. Böyle cümlelere yapıca olumlu, anlamca olumsuz cümle denir.\n

Senden ayrı kalmaya dayanacak gücüm mü var? (gücüm yok)\n

Bu cümlede yüklem (var), olumsuzluk ifade eden ek ya da sözcük almadığı için anlamca olumludur. Ancak, soru biçiminde düzenlenmiş cümlede amaç soru sormak değil, yüklemde söylenenin (var) tersini (yok) kastetmektir. Dolayısıyla bu cümle yapıca olumlu, anlamca olumsuzdur.\n

Aşağıdaki cümlelerde yüklemlerin, cümlenin gelişinden anlamca olumsuz olduğu anlaşılmaktadır.\n

Ben hiç sonunu kestiremediğim işe girer miyim? (girmem)\n
Konuklarımız ne yemek yedi ne suyumuzu içti. (yemedi, içmedi)\n
Sanki bu olayın bütün sorumlusu benim. (ben değilim)\n\n
b. Anlamca Olumlu Yapıca Olumsuz Cümle\n\n

Bazı cümleler, olumsuzluk ifade eden ek ya da sözcük aldığı halde olumlu anlam taşıyabilir. Böyle cümlelere yapıca olumsuz, anlamca olumlu cümle denir.\n

Sen yemek yaparsın da ben hiç beğenmez miyim? (beğenirim)\n
Neden böyle davrandığını anlamıyor değilim. (anlıyorum)\n
Bu cümlelerde yüklemler (beğenmez miyim, anlamıyor değilim), olumsuzluk eki (-maz) ve olumsuzluk bildiren sözcük (değil) aldığı için yapıca olumsuzdur.
        Ancak, bu cümlelerde amaç, yüklemde söylenenin (beğenmez miyim, anlamıyor değilim) tersini (beğenirim, anlıyorum) kastetmektir.
        Dolayısıyla bu cümleler yapıca olumsuz, anlamca olumludur.\n\n

3. Soru Cümlesi\n\n

İçinde soru eki ya da soru sözcüklerinden biri bulunan ve soru anlamı taşıyan cümlelerdir.\n

Neden sen de bizimle yarınki geziye katılmıyorsun?\n
Sınavdaki soruların kaçını cevaplayabildin?\n\n
4. Şart Cümlesi\n\n

Yargının gerçekleşmesinin bir koşula bağlandığı cümlelerdir.\n

Bu evi temiz kullanmak şartıyla kiralayabilirsiniz.\n
Geç saatlere kadar çalışırsak işi bitirebiliriz.\n\n
5. İstek Cümlesi\n\n

İstek anlamı taşıyan cümlelerdir.\n

Haftaya seninle yeni açılan müzeye gidelim.\n
Hepinize kolay gelsin.\n\n
6. Emir Cümlesi\n\n

Emir anlamı taşıyan cümlelerdir.\n

Hemen arabadaki kitapları buraya getir.\n
Derhal odanızı toplayın.\n\n
7. Ünlem Cümlesi\n\n

İçinde ünlem ya da ünlem değeri taşıyan sözcükler bulunan cümlelere ünlem cümlesi denir.\n

Birden kapıyı açınca onu görmeyeyim mi!\n
Aman sobayı açık unutmayın!\n\n
Yapısına Göre Cümleler\n\n

Cümlelerde; yargı (yüklem) sayısına ya da yan cümlecik olup olmamasına bakılır. Cümleler yapısı yönüyle dörde ayrılır.\n

Basit Cümle\n
Bileşik Cümle\n
Sıralı Cümle\n
Bağlı Cümle\n\n
Yapısına göre cümlelerin çeşitlerine geçmeden önce “yan cümlecik” kavramını görelim.\n\n



Yan Cümlecik: Cümlede, kendi içinde cümle özelliği gösteren ve daha çok, eylemsiyle kurulan sözcüğe ya da sözcük grubuna yan cümlecik;
        geri kalan bölüme ise temel cümlecik denir. Yan cümlecik, genellikle temel cümleciğin bir öğesi olur.\n

Arkadaşım, yarın bu okula yazılacağını söyledi.\n

Bu cümlede, nesneyi bulmak için yükleme sorduğumuz “neyi” sorusuna cevap olan “yarın bu okula yazılacağını” sözcük grubu,
        içinde eylemsi bulunduğu için yan cümleciktir.\n

Aşağıdaki cümlelerde koyu olarak yazılan yan cümleciklerin oluşturduğu öğeler ayraç içinde belirtilmiştir.\n

Onun bu sınavı kazanması hepimizi sevindirdi. (yan cümlecik özne görevinde)\n
Rüzgâr, sararmış yaprakları sağa sola savuruyor. (yan cümlecik nesne görevinde)\n
Konferans için gelenlere birer kitapçık verildi. (yan cümlecik dolaylı tümleç görevinde)\n
Görevliler, havalar soğuyunca kaloriferleri yaktı. (yan cümlecik zarf tümleci görevinde)\n\n
1. Basit Cümle\n\n

Yan cümleciği bulunmayan, yani bir yargıdan oluşan cümledir.\n

Ödevlerimi sabah erkenden yaparım.\n

Bu cümle, yan cümleciği olmadığı için, yapıca basit bir cümledir.\n

Aşağıdaki eylem ve ad cümleleri de yan cümleciği olmadığı için, yapıca basit cümlelerdir.\n

Yolcuların çoğu, uçağa vaktinde bindi.\n
Hafta sonu babama işyerinde yardım edeceğim.\n
Uzun ve yorucu bir günün ardından hepimiz uyuyakalmıştık.\n
Dedemin, köyün hemen yakınında kocaman bir çiftliği vardı.\n
Okulun kitaplığı benim için eşsiz bir hazineydi.\n
Bugün hava her zamankinden serindi.\n\n
2. Bileşik Cümle\n\n

Yargı bildiren yüklemin dışında yan cümleciği de bulunan cümledir.\n

Senin yarın buraya geleceğini duyduk.\n
Bu cümle, yüklemi (temel cümle) dışında, bir eylemsi sayesinde (geleceğini) yan cümleciği olduğu için, yapıca bileşik bir cümledir.\n

Yan cümlecik, genellikle eylemsilerle kurulur ve cümlenin herhangi bir öğesi olur, demiştik. Yan cümlecik farklı yollarla da kurulabilir ve
        buna göre, bileşik cümleler dörde ayrılır.\n

a. Girişik Bileşik Cümle\n
b. Şartlı Bileşik Cümle\n
c. Ki’li Bileşik Cümle (İlgi Cümlesi)\n
d. İç İçe Bileşik Cümle \n\n
a. Girişik Bileşik Cümle\n

Yan cümleciği eylemsi ile kurulan bileşik cümledir.\n

Okuduğum kitapların özetlerini bir deftere yazardım. (yan cümlecik nesne görevinde)\n
Bu şehirde yola erken çıkanlar trafiğe takılmaz. (yan cümlecik özne görevinde)\n\n
b. Şartlı Bileşik Cümle\n

Yan cümleciği dilek-şart (-sa, -se) kipiyle kurulan bileşik cümledir. Dilek-şart kipinin oluşturduğu bölüm yan cümleciktir.\n

Bu yoldan giderseniz havaalanına daha çabuk varırsınız.\n
Derslerine düzenli çalışırsan başarılı olursun.\n\n
c. Ki’li Bileşik Cümle (İlgi Cümlesi)\n

Yan cümleciği temel cümleciğe “ki” bağlacıyla bağlanan bileşik cümledir.\n

Anladım ki hep çile çekermiş anneler.\n

Aslında yabancı kökenli olan “ki” bağlacıyla kurduğumuz bu cümleyi, Türkçe cümle yapısına uygun söylemek istersek “Annelerin hep çile çektiğini anladım.”
        biçiminde, yani yan cümleciğini eylemsiyle oluşturarak söyleriz.\n



O kadar çok şaşırmıştı ki hiçbir şey söyleyemedi. (O kadar çok şaşırdığı için hiçbir şey söyleyemedi.) Bu cümlede “ki” bağlacından önce yazılan ve
        yan cümleciği oluşturan bölüm ayraç içinde, eylemsi ile temel cümleciğe bağlanmıştır.\n\n

d. İç İçe Bileşik Cümle\n

Yan cümleciği başka bir cümle tarafından oluşturulan bileşik cümledir. Bu cümlelerde yan cümlecik genellikle nesne görevindedir.\n

Öğretmenimiz, yine görüşeceğiz, dedi. Yan cümlecik (Nesne)\n
Kapıdaki tabelada, rahatsız etmeyin, yazıyor. Yan cümlecik (Nesne)\n\n
3. Sıralı Cümle\n\n

Birden fazla yargının (yüklemin) birbirine virgül (,) ya da noktalı virgül (;) ile bağlanmasıyla oluşan cümledir.\n

Sonbahar geldi, köyde kış hazırlıkları başladı.\n
 Birinci cümle             İkinci cümle\n
Bu cümlede, iki yüklem (geldi, başladı), yani iki ayrı cümle vardır. Birinci cümle (Sonbahar geldi) ikinci cümleye (köyde kış hazırlıkları başladı)
        virgülle bağlanarak sıralı cümle oluşturulmuştur.\n

Aşağıdaki cümleler, birbirine virgül ya da noktalı virgülle bağlanmış sıralı cümlelerdir.\n

Güneşli havalar birkaç gün sürdü, insanlar parklara doluştu.\n
Otobüsümüz sabah hareket etti, akşama İzmir’e vardı.\n
Deniz dün çok dalgalıydı, vapur seferleri iptal edildi.\n
Yaşlı kadın, kahvaltı hazırladı, çocukları kaldırdı; evi topladı, pazara gitti.\n\n
a. Bağımlı Sıralı Cümle\n

Öğe ortaklığı olan sıralı cümledir.\n

Çocuklar güverteye çıktılar, martılara ekmek attılar.\n

Burada sıralı cümleyi oluşturan ilk cümlenin yüklemine (çıktılar) ve ikinci cümlenin yüklemine (attılar) sorduğumuz “kim” sorusunun
        cevabı olarak her iki cümlenin öznesinin “çocuklar” sözcüğü olduğunu görüyoruz. Yani bu sıralı cümleyi oluşturan cümlelerin öznesi ortaktır.\n

Aşağıdaki cümlelerde ortak öğeler koyu yazılmış, öğelerin türü ayraç içinde verilmiştir.\n

Ben hep eşyalarımı dağıtırdım, annem de toplardı. (nesnesi ortak sıralı cümle) \n
Müdür, başarılı öğrencileri sahneye çağırdı, tek-tek kutladı. (öznesi ve nesnesi ortak sıralı cümle)\n
O, arkadaşlarına çok güvenir, rahatlıkla sırlarını söylerdi. (öznesi ve dolaylı tümleci ortak sıralı cümle)\n\n
b. Bağımsız Sıralı Cümle\n

Öğe ortaklığı olmayan sıralı cümledir.\n

Bizim çocukluk yıllarımızda sokağımıza dondurmacı gelirdi, hepimiz çevresinde toplanırdık.\n
Bu cümlenin yüklemlerine (gelirdi, toplanırdık) öğeleri bulmak için gerekli soruları sorduğumuzda, cümlelerde öğe ortaklığı olmadığı görülmektedir.
        Öyleyse bu cümle, öğe ortaklığı olmayan sıralı bir cümledir.\n

Aşağıdaki cümleler, öğe ortaklığı olmayan sıralı cümlelerdir.\n

Babam beni çalıştırdı, sonunda zayıf derslerimi düzelttim.\n
Annem mutfaktaydı, biz salonda oturuyorduk.\n
Bu sene bahar erken geldi, ağaçlar çiçeklerini vakitsiz açtı.\n
Hava çok soğuktu, biz hiç üşümüyorduk.\n\n
4. Bağlı Cümle\n\n

Birden fazla cümlenin birbirine bağlaçla bağlandığı cümledir. Sıralı cümledeki virgül ya da noktalı virgül yerine, bağlaç getirilirse ortaya bağlı cümle çıkar.\n

Evin kapısı açıldı ve dışarı yaşlı bir adam çıktı.\n
Bu cümlede, iki yüklem (açıldı, çıktı), yani iki ayrı cümle vardır. Birinci cümlenin (Evin kapısı açıldı) sonuna nokta konmamış,
        ikinci cümle (dışarı yaşlı bir adam çıktı) küçük harfle başlamıştır. Bu iki cümle birbirine bağlaçla (ve) bağlanarak bağlı cümle oluşturulmuştur.\n

Aşağıdaki cümleler, birbirine bağlaçla bağlanan cümlelerden oluşan bağlı cümlelerdir.\n

Sabah erken kalktık; ama yine de derse yetişemedik.\n
Takımımız iyi mücadele etti; ancak yenilmekten kurtulamadı.\n
Bu koca kitabı bitirdik de sınava girdik.\n
Kardeşim bugün ne ders çalıştı ne kitap okudu.\n
Hem suçlu olduğunu biliyorsun hem de özür dilemiyorsun.</string>

    <string name="cümle_yorumu">

        Yakın Anlamlı Cümleler\n\n

Cümlede Anlatılmak İstenen Düşünce\n\n

Bu konuyla ilgili sorularda, bir cümlede anlatılmak istenenin veya cümleyi anlamca en yakın biçimde dile getiren yargının bulunması istenir.
        Bu tür sorularda dikkat edilecek nokta, verilen cümlede anlatılmak isteneni doğru bir biçimde tespit etmektir.
        Bunu yapmak için de cümledeki anahtar sözcüklerden yararlanmalıyız.\n

“İnsan, bazı şeyleri söylemeyi seçtiği için değil; onları belli bir biçimde söylemeyi seçtiği için ‘yazar’dır.”\n

Bu cümlede, “bazı şeyleri söyleme” sözüyle, konu; “belli bir biçimde söyleme” sözüyle, üslup kastedilmiştir. Bu sözlerden hareketle cümlede,
        bir insanı yazar yapan şeyin işlediği konunun değil, üslubunun olduğu anlatılmak istenmiştir.
        Dolayısıyla bu cümlenin yakın anlamlısını şöyle söyleyebiliriz:\n

“Bir yazarın neyi söylediğinden çok, nasıl söylediği önemlidir.”\n
“Kimi şairler; zaman geçtikçe şiirlerinde, hep aynı düşüncelere ve hayallere yer verirler.”\n
Bu cümlede, kimi şairlerin zamanla, şiirlerinde aynı düşünce ve hayalleri kullanarak özgünlüklerini yitirdikleri anlatılmaktadır.
        Dolayısıyla bu cümlenin yakın anlamlısını şöyle söyleyebiliriz:\n

“Bir süre sonra özgünlüklerini yitirerek kalıplaşan şairler de vardır.”\n
“Çocuklara, güçlerini aşmayacak sorumluluklar yükleyerek onların kendilerine güvenmelerini sağlamak gerekir.”\n
Bu cümlede, çocuklara, yapabilecekleri görevler verilerek onların özgüven sahibi olmalarını sağlamak gerektiği anlatılıyor.
        Bu cümle farklı biçimde şöyle söylenebilir:\n



“Yanlış yapacağı korkusuyla kendisine sürekli yardım edilen çocuklarda, çekingen, kendini kanıtlayamayan bir kişilik yapısı oluşur.”\n\n

Örnek 1:\n
Bir yazar şöyle diyor: “Düşüncenin canı kısa sözde, onun yoğun anlatımındadır.”\n
Bu cümlede anlatılmak istenen aşağıdakilerden hangisidir?\n
A)  Derinliği olmayan düşünceler daha kolay anlaşılabilir.\n
B)  Güçlü anlatım, sağlam bir düşünce yapısı gerektirir.\n
C)  Bir düşünceyi özetlerken ana noktalar üzerinde durmak gerekir.\n
D)  Sözü uzatmak, anlatımı gereksiz sözlerle doldurmak düşünceyi gölgeler.\n
E)  Kısaltılarak anlatılan bir düşünceyi, hemen herkes anlayabilir.\n
(2005 – ÖSS)\n
Çözüm:\n
Verilen cümlede, düşüncenin canının kısa sözde ve yoğun anlatımda olduğundan; yani düşüncenin yeteri kadar sözcükle, uzatılmadan
        dile getirilmesi gerektiğinden söz edilmiştir.\n
Cevap D\n\n

Örnek 2:\n\n
O, unutulmuş yazarları hatırlatmayı, onların yapıtlarını yeniden gün ışığına çıkarmayı değil, günümüz yapıtlarını, birer-birer, okurlara tanıtmayı amaçlamıştı.\n
Aşağıdakilerden hangisi bu cümleye anlamca en yakındır?\n
A) Yapıtları değerlendirirken, geçmişin ürünlerini bugüne taşıma yerine, yeni yazılmış olanları ele almayı isterdi.\n
B) Geçmişte ortaya konan yapıtların öneminden değil, bugün nitelikli yapıtların nasıl oluşturulacağından söz ederdi.\n
C) Yıllar sonra yapıtların değil, ancak yazarların anımsana- bileceğini düşünürdü.\n
D) Yıllar önce ortaya konmuş ürünlerin, bugün için büyük bir değer taşımadığına inanırdı.\n
E) Bugün ortaya konan yapıtların da bir süre sonra eskiyeceğinin unutulmaması gerektiğini belirtirdi.\n
Çözüm:\n
Verilen cümlede, unutulmuş yazarların değil de günümüz yazarlarının yapıtlarını tanıtmayı amaçlayan birinden söz edilmektedir.\n
Cevap A\n\n

Örnek 3:\n
Halk şiiri doğal ve içtenlikli bir anlatım üzerine temellenir.\n
Aşağıdakilerden hangisi, bu cümleye anlamca en yakındır?\n
A) Halk şairi, sözünü şiire dönüştürürken içinden geldiği gibi söyler.\n
B) Aşk, halk şiirinde en çok işlenen konulardan biridir.\n
C) Halk şiirinin sazla, sözle, daha doğrusu müzikle sıkı bir kan bağı vardır.\n
D) Halk şiiri, halkın içinde bulunduğu somut koşulların ürünüdür.\n
E) Halk şairi, şiirlerinde, halkın acılarını, çilelerini yansıtır.\n
(2001 – ÖSS)\n
Çözüm:\n
Verilen cümlede, Halk şiirinin doğal bir biçimde ve samimi olarak oluşturulduğu anlatılmak istenmiştir. Bu cümleye anlamca en yakın düşünce,
        A seçeneğinde verilmiştir.\n
Cevap A\n\n


Örnek 4:\n
(I) Öykülerimdeki biçimsel ve içeriksel yenilikler salt kendi çabalarımın ürünü değildir. \n
        (II) Onları oluştururken öyküyü öykü yapan bütün geleneklerden ve yeniliklerden yararlanmaya çalışıyorum.\n
        (III) Olay, konu, karakter, tip, durum, kesit, diyalog… (IV) Öyküyü oluşturan bütün öğeler eşit ölçülerde girmeli öyküye diye düşünüyorum.\n
        (V) Öykünün ağırlık merkezini yaymaya çalışarak bunlardan birinin, ötekinin önüne çıkmasını engellemek istiyorum.\n
Yukarıdaki parçada numaralanmış cümlelerden hangileri anlamca birbirine en yakındır?\n
A) I. ve II. \n  B) I. ve IV. \n C) II. ve III. \n  D) II. ve IV. \n  E) IV. ve V.\n
(2000 – ÖSS)\n
Çözüm:\n
Parçanın IV. cümlesinde yazar, “bütün öğeler eşit ölçülerde girmeli öyküye” sözü ve V. cümlesinde “birinin, ötekinin önüne çıkmasını
        engellemek istiyorum” sözüyle öyküyü oluşturan öğelere, öyküde aynı ağırlıkta yer verdiğini dile getirmiştir.\n
Cevap E\n\n

Örnek 5:\n
Yahya Kemal: “Şiir, düşünceyi duygu haline getirinceye kadar yoğurmaktır.” der.\n
Ozanın, bu sözüyle anlatmak istediği düşünceyi içeren cümle aşağıdakilerden hangisidir?\n
A) Şiirde düşüncenin payı duygudan daha fazladır.\n
B) Duygular, şiirle etkili bir biçimde anlatılır.\n
C) Şiir, düşüncenin duyguların özsuyunda eritilmesiyle oluşur.\n
D) Şiir, duyguların toprağını besleyip zenginleştirir.\n
E) Şiirin etki gücü, içerdiği düşünceye bağlıdır.\n
(2003 – ÖSS)\n
Çözüm:\n
Verilen cümlede, şiirde, düşüncenin duyguya dönüştürülünceye kadar uğraş verilmesi gerektiği anlatılmaktadır.
        Bu da C seçeneğindeki “düşüncenin duyguların özsuyunda eritilmesi” sözüyle dile getirilmiştir.\n
Cevap C\n\n

Örnek 6:\n
Yazınsal yapıtlar, yaşama ayna tutmakla kalmaz, aynı zamanda ona istediği biçimi de verir.\n
Aşağıdakilerden hangisi bu cümlede anlatılmak istenene anlamca en yakındır?\n
A) Her yazar, hangi türde yazarsa yazsın, yapıtlarının konularını yaşamdan alır.\n
B) Yazma, yazarları yaşama bağlayan, düşsel ve düşünsel boyutlu yaratıcılık isteyen bir eylemdir.\n
C) Roman, öykü, oyun gibi yazınsal ürünlerde, okurlara, değişik yaşamlar sunulur.\n
D) Günlük yaşamla beslenmeyen, dil değeri taşımayan yapıtlar kalıcı ve etkili olamaz.\n
E) Roman, öykü, oyun gibi türlerde yazılmış yapıtlar, yazıldıkları dönemi yansıtır ve onu yönlendirir.\n
(1998-ÖSS)\n
Çözüm:\n
Verilen cümlede, yazınsal yapıtların, yaşamı aktarmanın yanında, onu istediği gibi şekillendirdiği anlatılmaktadır.
        E seçeneğinde “yapıtlar, yazıldıkları dönemi yansıtır ve onu yönlendirir” sözüyle anlatılmak istenenin, verilen cümledeki düşünceye
        çok yakın olduğu görülmektedir.\n
Cevap E\n\n

Örnek 7:\n
Aşağıdaki cümlelerin hangisinde ötekilerden farklı bir düşünce dile getirilmiştir?\n
A) Aynı kavram alanıyla ilgili söz değerlerinin oluşturduğu sözcük salkımları, Türkçemizin zenginliğini göstermektedir.\n
B) Anlamca ilişkili söz değerlerini içeren sözcük grupları oluşturmaya yönelik çalışmalara, ders kitaplarında gereğince yer verilmemektedir.\n
C) Öğrencilere, Türkçe düşünme alışkanlığı kazandırmak için, işlenen parçalarda geçen ve aralarında anlamsal bağıntılar olan sözcük kümeleri
        buldurulmalıdır.\n
D) Sözcükler arasında bağlantı kurma, karşıtlık ya da benzerlikleri ortaya çıkarma, Türkçe öğretimindeki temel etkinliklerden biri olmalıdır.\n
E) Türkçe ve yazın derslerinde sözcük çalışmaları, çeşitli sözcüklerin temel ve yan anlamlarını içerecek biçimde yapılmalıdır.\n
(2004 – ÖSS)\n
Çözüm:\n
Seçenekleri incelediğimizde B, C, D ve E’de Türkçenin eğitim ve öğretimde nasıl kullanılması gerektiği konusu üzerinde durulmaktadır.
        A seçeneğinde ise Türkçenin, sözcük yönüyle zengin bir dil olduğundan söz edilmektedir.\n
Cevap A\n\n

Örnek 8:\n
Aşağıdaki cümlelerin hangisinde ötekilerden farklı bir düşünce dile getirilmiştir?\n
A) Üslup, insanın konuştuklarını ve yazdıklarını biçimlendiren kişisel bir öğedir.\n
B) Bir sanatçının üslubu, o sanatçının kendisidir.\n
C) Sanatçı, sözcükleri seçip yan yana getirirken onlara kendi damgasını vurur.\n
D) Üslup, sanatçının kişiliğini yansıtan bir aynadır.\n
E) Bir sanatçı, yarattığı yapıtın türüne göre üslup kullanır.\n
(2003 – ÖSS)\n
Çözüm:\n
Seçenekleri incelediğimizde A, B, C ve D’de sanatçının üslubunun, kişisel özellikler taşıdığından; E’de ise sanatçının,
        üslubunu yapıtının türüne göre belirlediğinden söz edilmektedir.\n
Cevap E\n\n
Karşıt Anlamlı Cümleler\n\n

Anlam bakımından birbiriyle çelişen cümlelerdir. Bu tür sorularda, örnek cümlede anlatılmak istenene ters düşen cümlenin bulunması istenir.\n

“Bir yapıt değerlendirilirken, onun anlatımındaki başarı ölçü alınmalıdır.”\n

Bu cümlede, sanat yapıtının başarısı, anlatımının başarılı olmasına bağlanmıştır. Dolayısıyla bu cümlenin karşıtını şu şekilde söyleyebiliriz:\n

“Sanat yapıtı, sözcüklerin seçimine ve kullanılışına göre değil, verilmek istenen mesaja göre değerlendirilmelidir.”\n
“Sanatçının işi, yaşamda gördüklerini kopya etmek değil, onları kendince yeniden şekillendirmektir.”\n
Bu cümlede, sanatçının, gözlemlerini yapıtına değiştirerek aktarması gerektiği anlatılıyor. O halde bu cümleyle anlamca çelişen cümleyi şöyle dile
        getirebiliriz:\n



“Sanatçı, düş gücünü kullanmamalı, yaşananları yapıtlarına olduğu gibi aktarmalıdır.”\n\n

Örnek 9:\n
(I) Konu “kitap” oldu mu herkes bir şeyler söylüyor. \n
        (II) Bana ters gelen bir görüş ise bugünlerde oldukça yaygın. \n
        (III) O da şu:Kitap konusunda yetişkin ve çocuk ayrımı yapılamaz. \n
        (IV) Çünkü iyi bir çocuk kitabı mutlaka yetişkinlere de seslenir. \n
        (V) Bu düşüncenin doğruluğuna inanmıyorum. \n
        (VI) Nedeni de şu: Çocukların severek okuyacakları nitelikli bir kitap, yetişkinlere pek bir şey söylemeyebilir ya da yetişkinlerin severek
        okuyacağı bir kitap, çocukları hiç de heyecanlandırmayabilir.\n
Yukarıdaki numaralanmış cümlelerden hangileri, “çocuklarla yetişkinlerin aynı kitaplardan hoşlanmayacağı” düşüncesine ters düşmektedir?\n
A) I. ve III. \n  B) I. ve IV.  \n C) I. ve VI.  \n D) III. ve IV. \n E) IV. ve VI.\n
(1997 – ÖSS)\n
Çözüm:\n
Soruda, “çocuklarla yetişkinlerin aynı kitaplardan hoşlanmayacağı” düşüncesine ters düşen cümleler istenmektedir.
        III. cümledeki “Kitap konusunda yetişkin ve çocuk ayrımı yapılamaz.” yargısı ve IV. cümledeki “İyi bir çocuk kitabı
        mutlaka yetişkinlere de seslenir.” yargısı, soruda belirtilen düşünceye ters düşmektedir.\n
Cevap D\n\n
Cümle Tamamlama\n\n

Bitirilmemiş bir cümlenin, düşüncenin akışına göre anlamca uygun bir biçimde tamamlanmasıdır.\n

“Benim için sanat yapıtının en önemli özelliği, nasıl anlattığı değil, —-.\n



Bitirilmemiş bu cümleden, yapıtta anlatımın önemli olmadığı anlaşılmaktadır. Boş bırakılan yere, düşüncenin akışına göre,
        yapıtta önemli olan düşüncenin getirileceği, bunun da yapıtın konusu olduğu anlaşılmaktadır. Dolayısıyla, düşüncenin
        akışına göre bu cümle şu şekilde tamamlanabilir:\n

“Benim için sanat yapıtının en önemli özelliği, nasıl anlattığı değil, ne anlattığıdır.”\n
“Her sanat yapıtında, daha önce ortaya konan yapıtlardan izler vardır, bu nedenle —-.”\n
Yarım bırakılmış bu cümleden, her sanat yapıtında, başka yapıtların, sanatçıların etkilerinin olduğu anlaşılmaktadır.
        Dolayısıyla bu cümle şu şekilde tamamlanabilir:\n

“Her sanat yapıtında, daha önce ortaya konan yapıtlardan izler vardır; bu nedenle hiçbir sanatçı, başkalarından etkilenmeden yapıt
        oluşturduğunu söyleyemez.”\n\n

Örnek 10:\n
Her ressam, aynı doğa parçasını tuvaline farklı biçimlerde yansıtır.\n
Bu cümlenin sonuna, düşüncenin akışına göre aşağıdakilerden hangisinin getirilmesi uygun olmaz?\n
A) Doğa, her sanatçı için değişmez bir konu alanıdır.\n
B) Çünkü olaylara, durumlara bakış açısı sanatçıdan sanatçıya değişir.\n
C) Bu, aynı zamanda biçemle ilgili bir durumdur.\n
D) Bunda sanatçının doğayı algılama biçiminin etkisi vardır.\n
E) Bunu, yaratıcılığın bir gereği sayabiliriz.\n
(2005 – ÖSS)\n
Çözüm:\n
Verilen cümlede, ressamların, aynı varlığı, yapıtlarına değişik biçimlerde yansıttığı dile getirilmektedir.
        Bu cümleden sanatta farklılığı sağlayan özelliğin konu değil, üslup olduğu anlaşılmaktadır.
        Dolayısıyla B, C, D ve E seçenekleri sanatta farklılığın üslupla sağlanabileceğini desteklediğinden bu cümlenin sonuna getirilebilir.
        A seçeneğinde ise konu ön plana çıktığından bu seçeneğin, cümlenin sonuna getirilmesi uygun değildir.\n
Cevap A\n\n

Örnek 11:\n
Ailede tüm yükümlülükleri üzerlerine alan, çocuklarını her türlü sorumluluktan uzak tutan anne babalar —- bireyler yetiştirirler.\n
Yukarıdaki cümlede boş bırakılan yere aşağıdakilerden hangisi getirilebilir?\n
A) her bakımdan kendilerine benzeyen\n
B) işini seven, görevlerinin bilincinde olan\n
C) bulundukları her ortama kolayca uyum sağlayan\n
D) karşılaştıkları güçlükleri yenmek için her türlü yola başvuran\n
E) yaşamını biçimlendiremeyen, başkaları tarafından yönetilmeyi bekleyen\n
(2001 – ÖSS)\n
Çözüm:\n
Verilen cümlede, çocuklarına sorumluluk yüklemekten kaçınan anne babaların, hangi özelliklere sahip bireyler yetiştirdiklerinin
        tespit edilmesi istenmektedir. Dolayısıyla boş bırakılan yere, bu bireylerin özelliklerini ifade eden sözlerin getirilmesi gerekmektedir.
        Düşüncenin akışına göre bu özelliklerin; kendi yaşamını yönlendirememek, başkalarınca yönlendirilmek olduğu anlaşılmaktadır.\n
Cevap E\n\n

Örnek 12:\n
Birçok sanatçının sanat dünyasından silinip gitmesinin nedeni —-.\n
Bu cümle, düşüncenin akışına göre aşağıdakilerden hangisiyle sürdürülemez?\n
A) gelişme ve değişmelere uyum sağlayamamasıdır\n
B) her geçen gün yeni sanatçıların ortaya çıkmasıdır\n
C) kendisini sanatına bütünüyle vermemiş olmasıdır\n
D) yeni ve özgün yapıtlar ortaya koyamamasıdır\n
E) çağın gereklerine ayak uyduramamasıdır\n
(2001 – ÖSS)\n
Çözüm:\n
Verilen cümle, sanatçının unutulmasının nedeninden söz ettiğinden; bu nedenler doğrultusunda düşüncelerle sürdürülebilir.
        Ancak B seçeneğinde verilen “her geçen gün yeni sanatçıların ortaya çıkması” düşüncesi bir sanatçının unutulmasının nedenleri arasında gösterilemez.\n
Cevap B
    </string>

    <string name="cümlenin_ögeleri">

        Yüklem\n\n

Cümlede kip ve zaman bildirerek yargıyı ortaya koyan temel unsurdur. Tek başına cümle özelliği gösterir. Diğer öğeler yüklemin tamamlayıcı öğeleridir.\n

Cümlede yüklemi bulmak için herhangi bir öğeye soru soramayız. Onu çekimli durumda bulunan sözcüklerden anlarız.\n

Örneğin;\n

“Biliyorum” sözü “bilmek” eyleminin şimdiki zamanla çekimlendiğini gösteriyor. Öyleyse yargı bildiriyor demektir. Dolayısıyla bir cümledir.\n

“Biraz önce gelen çocuk, kapıcının kızıydı.”\n

cümlesindeki altı çizili söz isim tamlaması olduğundan;\n

“O, eskiden, yaramaz bir çocuktu.”\n

cümlesindeki altı çizili söz sıfat tamlaması olduğundan birbirinden ayrılmaz ve birlikte yüklem olur.\n\n

Özne\n\n

Cümlede yüklemin bildirdiği işi, hareketi yapan ya da oluş içinde bulunan öğedir. Cümlenin temel öğesidir. Ancak her cümlede bulunmak zorunda değildir.\n

Cümlede özneyi bulmak için yükleme “kim” ve “ne” sorularını sorarız. Ancak özellikle “ne” sorusu, nesneyi bulmak için de sorulduğundan,
        biz özne sorusunu yükleme değişik biçimde sorarız.\n

Örneğin;\n

“Öğretmen soruyu bana sordu.”\n

cümlesinde “sordu” yüklemdir. Özneyi bulmak için yükleme “Soran kim?” diye soruyoruz. Cevap olarak “Öğretmen” geliyor. Öyleyse cümlenin öznesi bu sözcüktür.\n

Cümlede özne yukarıdaki örneklerde görüldüğü gibi, açık olarak verilebileceği gibi, yüklemin çekiminden de çıkarılabilir. Cümlede olmayan,
        yüklemdeki şahıs eklerinden anlaşılan bu tür öznelere “gizli özne” adı verilir.\n
“Sana bu kitabı iki günlüğüne verebilirim.”\n



cümlesinin yüklemi “verebilirim” sözüdür. Özneyi bulmak için “Veren kim?” diye soruyoruz, “Ben” cevabı geliyor; ancak bu söz cümlede yok,
        biz bunu yüklemin bildirdiği şahıstan çıkarıyoruz. Öyleyse bu cümlenin öznesi gizli öznedir. Bu özne cümlede var olan öğelerden biri sayılmaz.
        Yani “Geldim.” cümlesinde öznenin “ben” olduğu görülse bile bu cümle sadece yüklemden oluşmuş sayılır.\n

Her cümlede özne bulunmaz. Yani eylemi yapan bazen belli değildir.\n

“Kasabaya bu yoldan gidilmez.”\n

cümlesinde “Gidilmeyen ne, gidilmeyen kim?” gibi sorulara cevap alınmaz. Öyleyse cümlenin öznesi yoktur.\n\n

Nesne\n\n

Cümlede yüklemin bildirdiği işten etkilenen öğedir. Yükleme sorulan “kimi, neyi, ne” sorularına cevap verir.\n

Nesneler hal ekini alıp almamalarına göre iki grupta incelenir.\n\n

1. Belirtili Nesne\n\n

Nesne görevinde bulunan söz, “-i” hal ekini almışsa, nesneye belirtili nesne denir.\n

“Çiçekleri annesine verdi.”\n

cümlesinde “Çiçekleri” nesnesi “-i” hal eki aldığından belirtili nesnedir.\n\n

2. Belirtisiz Nesne\n\n

Nesne görevinde bulunan söz “-i” hal ekini almamışsa nesne, belirtisiz nesnedir.\n

“Annesi için çiçek topladı.”\n

cümlesinde “çiçek” nesnesi bu eki almamış ve belirtisiz nesne olmuştur.\n\n

Dolaylı Tümleç\n\n

Yüklemin yöneldiği, bulunduğu, çıktığı yeri gösteren öğedir. Yükleme sorulan “-e”, “-de” ve “-den” hal eklerini alan sorulara aynı
        ekleri alarak cevap veren sözcük ya da söz öbekleri dolaylı tümleç görevinde bulunur. Soruların ve cevapların aynı ekleri alması
        zorunluluğu bunun diğer öğelerle karışmasına engel olur. Bunu örneklerle açıklayalım.\n

“Elindeki kitap ve defterleri bana verdi.”\n

cümlesinde altı çizili öğeyi bulabilmek için yükleme “kime” sorusunu soruyoruz. Soru da cevap da aynı eki almış. Öyleyse “bana” sözü dolaylı tümleçtir.\n

“Sizinle ancak yaza görüşürüz.”\n

cümlesinde altı çizili sözcük de “-e” hal ekini almıştır. Ancak bu öğeyi bulmak için yükleme “ne zaman” sorusunu soruyoruz.
        Görüldüğü gibi soru hal eki almadan soruluyor. Öyleyse bu, “-e” hal eki almış olmasına rağmen dolaylı tümleç değildir.\n

“Kimseye sormadan dışarı çıktı.”\n

cümlesinde ise altı çizili öğeyi bulmak için yükleme “nereye” sorusunu soruyoruz. Bu durumda soru, “-e” hal eki almış, ancak “dışarı” sözü
        aynı eki almamış. Öyleyse buna da dolaylı tümleç diyemeyiz.\n

Görüldüğü gibi sorular ve cevapların aynı ekleri alması koşulu, birbiriyle karışan öğeleri ayırt etmemizi sağlıyor.\n



Aynı durumu “-de” ve “-den” eklerinde de görebiliriz.\n

“Beni sınıfta iki saattir bekliyormuş.”\n

cümlesindeki altı çizili öğeyi cevap olarak almak için, yükleme “nerede” sorusunu soruyoruz. Öyleyse bu öğe dolaylı tümleçtir.\n

“Hepimiz iki saattir ayakta bekliyoruz.”\n

cümlesinde ise altı çizili öğeyi bulabilmek için yükleme “nasıl” sorusunu sormamız gerekiyor. Görüldüğü gibi soru “-de” ekiyle sorulmamış.
        Demek ki öğe dolaylı tümleç değil.\n

“O, iki gün önce buradan ayrıldı.”\n

cümlesinde altı çizili öğe “nereden” sorusuna cevap vererek dolaylı tümleç olmuş.\n

“Senin de gelmeni yürekten isterdim.”\n

cümlesinde altı çizili öğe “nasıl” sorusuna cevap verdiğinden dolaylı tümleç değildir.\n

“Şu elmadan üç kilo verir misin?”\n

cümlesinde altı çizili öğeyi bulmak için “neyden” sorusunu yükleme soruyoruz. Cevap geldiğinden öğe dolaylı tümleçtir.\n

“Hastalandığından gelmedi.”\n

cümlesinde altı çizili öğeyi ise “niçin” sorusuyla buluyoruz. Öyleyse bu, dolaylı tümleç değildir.\n

Örnekleri daha da çoğaltabiliriz. Burada unutmamamız gereken, soruyla cevabın aynı ekleri (-e, -de, -den) almasıdır. Dolaylı tümleci bulduran soruları
        ezberlemek yerine, bunu kavramak daha avantajlı bir yoldur.\n\n

Zarf Tümleci\n\n

Yüklemin zamanını, durumunu, miktarını, yönünü, koşulunu vb. bildiren öğelerdir. Bunların her biri değişik bir soruyla bulunur.\n

“Hava kararmadan köye inmeliyiz.”\n

cümlesindeki altı çizili zarf “ne zaman”;\n

“Dosta düşmana muhtaç olmadan yaşamalıyız.”\n

cümlesinde altı çizili zarf “nasıl”;\n

“Aldığı notlar şaşılacak kadar yüksekti.”\n

cümlesindeki altı çizili zarf “ne kadar”;\n

“Tek bir söz bile söylemeden içeri girdi.”\n

cümlesindeki altı çizili zarf “nereye”;\n

“Zamanımız kalırsa bir örnek daha çözeriz.”\n

cümlesindeki altı çizili zarf “hangi takdirde” sorularına cevap vermişlerdir. Yükleme sorulan bu sorulara cevap veren öğeler daima zarftır.
        Ancak burada “nereye” sorusuna dikkat etmeliyiz. Dolaylı tümleç konusunda da söylemiştik, bu soru dolaylı tümleci de buldurur.
        Ancak cevabın da aynı eki alması gerekir. Örnekteki “içeri” sözü ise bu eki almamıştır. Bu özelliği, yani hal eki almadan yön bildirme
        özelliğini yer-yön zarfları gösterir.\n

Cümleyi öğelerine ayırırken dikkat edilmesi gereken bir husus, azlık – çokluk zarflarının kullanımıdır.\n

“O, çok çalışkan bir öğrencidir.”\n

cümlesinde yüklem, altı çizili sözün tamamıdır. Çünkü “öğrenci” isimdir, “çalışkan” öğrencinin sıfatıdır. “çok” da çalışkan sıfatının zarfıdır.
        Dolayısıyla, “çok çalışkan bir öğrenci” sıfat tamlaması olduğundan bunlar birbirinden ayrılmaz. Oysa biz aynı cümleyi;\n

“O, çok çalışkandır.”\n

şeklinde kullansak, “çalışkandır” yüklem “çok” zarf tümleci olacaktır. Kısaca adlaşmış sıfatlar yüklem olduğunda, onun derecesini bildiren zarflar
        zarf tümleci olur. Çıkmış soruların birinde,\n

“Kafesteki kuşların tüyleri, şaşılacak kadar parlaktı.”\n

cümlesi verilmiş ve “şaşılacak kadar” öğesine zarf tümleci denmiştir.\n\n

Edat Tümleci\n\n

Çıkmış sorularda, seçeneklerde bile olsa, edat tümleci adının geçtiği görülmemiştir. Ancak bazı soruların çözümünde yardımcı olduğu söylenebilir.
        Eğer seçeneklerde “edat tümleci” adı geçmiyorsa, siz “edat tümleci” olarak gördüğünüz söz öbeklerine zarf tümleci de diyebilirsiniz.\n

Yüklemin ne ile, kimin ile, hangi amaçla, yapıldığını gösteren söz öbeklerine edat tümleci denir.\n

“O, bütün yazılarını, dolma kalemle yazar.”\n

“Bu araştırmayı arkadaşlarıyla yapmış.”\n

“Bu yemekleri sizin için hazırladım.”\n

cümlelerindeki altı çizili söz öbekleri edat tümleci sayılır.\n

Cümle içinde her söz, cümlenin bir öğesi durumunda değildir. Yükleme sorulan sorulara cevap vermeyen söz veya söz öbekleri cümle dışı unsur sayılır.
        Örneğin aşağıdaki cümleyi öğelerine ayıralım.\n

“Ahmet, sana defalarca geç kalmamanı söylemedim mi?”\n


Görüldüğü gibi “Ahmet” sözü cümlede yükleme sorulan herhangi bir soruya cevap vermiyor yani cümle dışı unsurdur.\n\n

CÜMLE VURGUSU\n\n

Cümlede asıl anlatılmak istenen öğe vurgulanır. Biz konuşurken, önemsediğimiz öğeyi cümlenin herhangi bir yerinde ses tonumuzu yükselterek vurgulayabiliriz.
        Ancak yazıda bunu yapamayacağımızdan, vurgulamak istediğimiz öğeyi yükleme yaklaştırırız. Yani cümlede yükleme en yakın öğe, en çok vurgulanan öğedir.\n

“O,     beni,     hep burada bekler.”\n

cümlesinde yükleme en yakın öğe dolaylı tümleç olduğundan, en çok vurgulanan öğe de odur.\n\n

ARASÖZ\n\n

Cümleyi söylerken söz arasına sıkıştırılan, bazen bir öğenin açıklayıcısı, bazen cümle dışı unsur olan söz veya söz öbeklerine arasöz denir.
        Eğer bu söz bir cümle ise “aracümle” diye de adlandırılır.\n

Açıklamadan da anlaşılacağı gibi arasözün iki işlevi vardır.\n

“O kasabayı, doğduğum yeri, bu kitapta tanıttım.”\n

cümlesinde “doğduğum yeri” sözü, kasaba hakkında söylenmiştir ve kasabayı açıklamaktadır. Öyleyse bu öğe nesneyi açıklayan bir arasözdür.\n

Arasöz daima açıkladığı öğeden sonra gelir.\n

“Ahmet, siz de çok iyi bilirsiniz, derslerine pek çalışmaz.”\n

cümlesinde “siz de çok iyi bilirsiniz” sözü cümlenin geneli üzerinde açıklama yapan, ancak herhangi bir öğeyle ilgili olmayan bir arasözdür.
        Cümle dışı unsur olarak kabul edilir.\n

Arasöz ve aracümleler iki virgül arasında ya da iki kısa çizgi arasında verilir.\n

“Anneme, hayatını bana adayan kadına, saygıda kusur etmem.”\n

“Odaya girdiğimde, neden olduğunu bilmiyorum, içim garip bir hüzünle doldu.”\n

cümlelerinde koyu renkle gösterilen sözler de arasözdür.
    </string>

    <string name="deyim_atasözü">
        Atasözleri\n\n
1.  Atasözlerinin söyleyeni belli değildir, atasözleri halkın ortak malıdır.\n

Atasözleri anonimdir yani atasözünü söyleyen kişi belli değildir.\n\n
2. Atasözleri kalıplaşmış sözlerdir. Bu yüzden atasözünü oluşturan sözcükler yerine başka sözcükler getirilemez, sözcüklerin sıralanışında da
        değişiklik yapılamaz.\n

Örnek\n
» “Damlaya damlaya göl olur. ” atasözünde bulunan “göl” sözcüğünün yerine “havuz” sözcüğünü getiremeyiz.
        Sözcüklerin yerlerini değiştirip “Göl damlaya-damlaya olur.” da diyemeyiz. Atasözlerinin hepsi tamamlanmış bir yargı bildirir.
        Bu nedenle atasözleri cümle değeri taşır.\n\n

3. Atasözlerinin birçoğunda mecazlı bir söyleyiş vardır.\n

Örnek\n
» “Terzi kendi söküğünü dikemez ” atasözü, “İnsanlar başkalarına yaptıkları hizmetleri kendilerine yapamazlar.” anlamını taşır.
        Bu atasözünün terziyle,  sökükle bir ilgisi yoktur.\n\n

4. Çok az da olsa gerçek anlam taşıyan atasözleri de vardır.\n

Örnek\n
» Dost ile ye, iç; alışveriş etme.\n
» Bugünün işini yarına bırakma.\n\n

5. Atasözlerinin bazıları aynı veya yakın anlamlıdır.\n

Örnek\n
» Mum dibine ışık vermez.  ↔ Terzi kendi söküğünü dikemez.\n
» Körle yatan şaşı kalkar. ↔ Üzüm üzüme baka-baka kararır. ↔ İsin yanına varan is, misin yanına varan mis kokar.\n\n

6. Atasözlerinin bazıları zıt anlamlıdır.\n

Örnek\n
» Fazla mal göz çıkarmaz.  → Azıcık aşım, kaygısız başım.\n
» İyilik eden iyilik bulur. → İyilikten maraz doğar.\n\n

Atasözleri ve Deyimlerin Ortak Özellikleri:\n\n
1. Çok eski zamanlardan günümüze ulaştıkları için kimin tarafından söylendikleri belli değildir.\n
2. Kısa ve özlü sözlerdir. Yani az sözcükle çok şey anlatırlar.\n
3. Kalıplaşmış sözlerdir. Herhangi bir değişikliğe uğramazlar.\n
4. Genellikle mecaz anlam taşırlar.\n\n



Atasözleri ile Deyimler Arasındaki Farklar:\n\n
1. Atasözleri cümle şeklindeyken, deyimler çoğunlukla söz grubu şeklindedir.\n

Örnek\n
» İşleyen demir ışıldar. (atasözü)\n
» İki yakası bir araya gelmemek (deyim)\n\n

2. Atasözleri tüm zamanlar için ve herkes için geçerlidir. Deyimler ise anlık durumlar için ve sözü söyleyen kişi ya da kişiler için geçerlidir.\n

Örnek\n
» “Öfkeyle kalkan zararla oturur” sözü her zaman ve herkes için geçerli olduğu için atasözüdür\n
“kulak kabartmak” sözü ise anlık bir durumu bildirdiği için deyimdir.\n\n

3. Atasözleri topluma öğüt verirken, deyimler sadece içinde bulunulan durumları bildirir. Yani deyimlerin ders verme özelliği yoktur.\n

Örnek\n
» “Çobansız koyunu kurt kapar.” sözü ders verdiği için atasözüdür.\n
“Burnu havada olmak” sözü ise öğüt verme amacı taşımadığı için deyimdir.\n\n

Deyimler\n\n
Bir olayı, bir durumu, bir kavramı daha etkileyici anlatmak için en az iki sözcüğün bir araya gelmesiyle oluşan ve çoğu zaman gerçek anlamdan
        uzaklaşıp kendine özgü anlam kazanan kelime gruplarına deyim denir.
Deyimler, hem yazılarımıza hem de konuşmalarımıza derinlik katar. Anlattıklarımızı ilgi çekici hâle getirir.
        Birkaç cümleyle anlatabileceğimiz bir durumu iki üç sözcükten oluşan bir deyimle anlatabiliriz. Böylece kısa ve özlü anlatım sağlamış oluruz.\n

Örnek\n
sırt: Boyundan bele kadarki bölüm.\n
yer: Bir şeyin kapladığı boşluk, mekan.\n
gelmek: ulaşmak, varmak.» Sırtı yere gelmemek: Güçlü olmak, sarsılmamak, yerinden düşürülememek.\n\n

 Deyimlerin Özellikleri\n\n
1. Deyimler kalıplaşmış sözcüklerdir. Deyimlerde bulunan sözcüklerin yerine eş anlamlıları bile getirilemez. Sözcüklerin yerleri değiştirilemez.
        Bu şekilde bir kullanım anlatım bozukluğuna yol açar.\n

Örnek\n
» Sürahiden boşalırcasına yağmak (Yanlış)\n
» Bardaktan boşalırcasına yağmak (Doğru)» Suratından düşen bin parça (Yanlış)\n
» Yüzünden düşen bin parça (Doğru)\n\n

2. Deyimler şahsa ve zamana göre çekimlenebilir.\n

Örnek\n
» Ödevimi yapınca öğretmenin gözüne girdim. (Ben)\n
» Ödevimizi yapınca öğretmenin gözüne girdik. (Biz)\n\n

3. Deyimler genellikle mecaz anlamlıdır.\n

Örnek\n
» “Kök söktürmek” deyimi “bir bitkinin kökünü çıkarttırmak” değil, “güçlük çıkarmak, uğraştırmak” anlamındadır.\n
» “Hapı yutmak” deyimi “ilaç içmek” değil, “kötü duruma düşmek” anlamındadır.\n\n



4. Bazı deyimlerin gerçek anlamları da vardır.\n

Örnek\n
» Sır saklamak: Sırrı açıklamamak\n
» El sürmemek: Değmemek, dokunmamak\n\n



5. Deyimler bir kavramı ya da bir durumu anlatmak için kullanılır. Ders verme amacı taşımaz.\n

Örnek\n
» “Burun kıvırmak” deyimi, beğenmeyip küçümsemek anlamını içermektedir. Herhangi bir ders verme amacı taşımamaktadır.\n\n



6. Deyimler sözcük grubu ya da cümle şeklinde bulunabilir.\n

Örnek\n
» Ağzı kulaklarına varmak (sözcük grubu)\n
» İğne atsan yere düşmez (cümle)\n
» İçi içine sığmamak (sözcük grubu)\n
» Ne tadı var ne tuzu (cümle)\n\n

Deyimler ve Atasözlerinin Ortak Özellikleri:\n\n
1. Çok eski zamanlardan günümüze ulaştıkları için kimin tarafından söylendikleri belli değildir.\n
2. Kısa ve özlü sözlerdir. Yani az sözcükle çok şey anlatırlar.\n
3. Kalıplaşmış sözlerdir. Herhangi bir değişikliğe uğramazlar.\n
4. Genellikle mecaz anlam taşırlar.\n\n



Deyimler ile Atasözleri Arasındaki Farklar:\n\n
1. Atasözleri cümle şeklindeyken, deyimler çoğunlukla söz grubu şeklindedir.\n

Örnek\n
» İşleyen demir ışıldar. (atasözü)\n
» İki yakası bir araya gelmemek (deyim)\n\n



2. Atasözleri tüm zamanlar için ve herkes için geçerlidir. Deyimler ise anlık durumlar için ve sözü söyleyen kişi ya da kişiler için geçerlidir.\n

Örnek\n
» “Öfkeyle kalkan zararla oturur” sözü her zaman ve herkes için geçerli olduğu için atasözüdür\n
“kulak kabartmak” sözü ise anlık bir durumu bildirdiği için deyimdir.\n\n



3. Atasözleri topluma öğüt verirken, deyimler sadece içinde bulunulan durumları bildirir. Yani deyimlerin ders verme özelliği yoktur.\n

Örnek\n
» “Çobansız koyunu kurt kapar.” sözü ders verdiği için atasözüdür.\n
“Burnu havada olmak” sözü ise öğüt verme amacı taşımadığı için deyimdir.\n
    </string>

    <string name="fiiller">Eylem; iş, oluş, hareket bildirip kip ve kişi eki alan sözcüklerdir.\n

İşten çıktıktan sonra parkta biraz yürüdüm.\n

Bu cümlede, bir hareket bildiren “yürümek” sözcüğü kip (-di’li geçmiş zaman) ve kişi eki (-m) alarak, (yürü – dü – m) cümlede “eylem” olmuştur.\n\n


Eylem Kipleri\n\n

Eylemlerin bir işi, durumu veya oluşu ortaya koyuş biçimlerine kip denir. Kipler, haber ve dilek kipleri olmak üzere ikiye ayrılır.\n\n

A. Haber (Bildirme) Kipleri\n

Zaman anlamı taşıyan kiplerdir. Bu kiplerle çekimlenen eylemlerin gerçekleşme zamanı bellidir.\n

Di’li Geçmiş Zaman Kipi\n
Miş’li Geçmiş Zaman Kipi\n
Şimdiki Zaman Kipi\n
Gelecek Zaman Kipi\n
Geniş Zaman Kipi\n\n
B. Dilek (Tasarlama) Kipleri\n

Zaman anlamı taşımayan kiplerdir. Bu kiplerle çekimlenen eylemler, bir tasarı halinde olduğundan zaman kavramı taşımaz.\n



Gereklilik Kipi\n
İstek Kipi\n
Dilek-Koşul Kipi\n
Emir Kipi\n\n

Eylemlerde Olumsuzluk\n\n

Eylemlerde olumsuzluk, kip eklerinden önce eyleme olumsuzluk eki (-me, -ma, -mez, -maz ) getirilerek yapılır.\n

Eylem + Olumsuzluk Eki (-me, -ma) + Kip + Kişi Eki\n

gel – me – miş – sin (öğrenilen geçmiş zaman)\n
gel – me – di – m (görülen geçmiş zaman)\n
gel – mi(me) – yor – um (şimdiki zaman)\n
gel – me – y – eceğ(ecek) – im (gelecek zaman)\n
gel – me – m (geniş zaman)\n
gel – mez – sin (geniş zaman)\n
gel – me – y – e – lim (istek kipi)\n
gel – me – se – n (dilek-koşul kipi)\n
gel – me – meli – sin (gereklilik kipi)\n
gel – me (emir kipi)\n\n
Eylemler anlam bakımından üçe ayrılır:\n\n

1. İş (Kılış) Eylemleri\n

Yapılan işten etkilenen bir varlığın, nesnenin bulunduğu eylemlerdir.\n



Öğrenci soruyu kısa sürede çözdü.\n
Dün seni çok aradım.\n
Bu cümlelerde “çözmek” eyleminden “soru” sözcüğü, “aramak” eyleminden “seni” sözcüğü etkilenmektedir.\n\n

2. Durum Eylemleri\n

Yapılan işten etkilenen bir varlığın, nesnenin bulunmadığı eylemlerdir.\n

Araba yolun ortasında durdu.\n
Bu espriye tüm sınıf güldü.\n
Duvardaki resimlere baktım.\n
Bu cümlelerdeki “durmak, gülmek, bakmak” eylemlerinde bir iş, bir hareket vardır. Ancak bu eylemlerden etkilenen bir varlık, nesne yoktur.\n\n

3. Oluş Eylemleri\n

Zamanla meydana gelen değişmeyi gösteren eylemlerdir. Bu sözcüklerde eylem genellikle kendiliğinden gerçekleşir.\n



Öğleden sonra karnım çok acıktı.\n
Annem dün hastalandı.\n
Kardeşimin boyu uzadı.\n
Bu cümlelerdeki “acıkmak, hastalanmak, uzamak” eylemleri, belli bir süre sonunda gerçekleşen bir değişmeyi ifade etmektedir.\n\n

Eylemlerde Anlam (Zaman) Kayması\n\n

Bir eylem kipinin kendi anlamı dışında, başka bir kip yerine kullanılmasıdır.\n

Hafta sonları evinde oturup kitap okuyor.\n

Bu cümlede, her zaman yapılmakta olan bir iş bildirilmektedir. Yani cümlede geniş zamanlı bir eylem anlatılmaktadır; ancak cümlede şimdiki zaman kipi
        kullanılmıştır. Dolayısıyla şimdiki zaman kipi, geniş zaman kipi yerine kullanılmıştır.\n

Gelecek yıl üniversiteyi bitiriyor. (bitirecek)\n
(şimdiki zaman kipi, gelecek zaman kipi yerine)\n
Ekinler her yıl temmuzda sararıyor. (sararır)\n
(şimdiki zaman kipi, geniş zaman kipi yerine)\n
Bir gün Nasrettin Hoca eşeğe ters biniyor. (binmiş)\n
(şimdiki zaman kipi, geçmiş zaman kipi yerine)\n
İlk şiiri uzun yıllar önce yayımlanır. (yayımlandı)\n
(geniş zaman kipi, geçmiş zaman kipi yerine)\n
Yıl sonunda yaylada buluşuruz. (buluşacağız)\n
(geniş zaman kipi, gelecek zaman kipi yerine)\n
Bu kitabı önceden okumuş olacak. (olmalı)\n
(gelecek zaman kipi, gereklilik kipi yerine) (olasılık)\n
Arkadaşlar, sınav kâğıtlarını verelim. (verin)\n
(istek kipi, emir kipi yerine)\n
Allah gönlünüze göre versin. (vere)\n
(emir kipi, istek kipi yerine)\n\n

Örnek 1:\n
Aşağıdaki cümlelerin hangisinde, yüklem gereklilik kipindedir?\n
A) Çınar yeşili sundurmamda\n
Bakmalıyım ayçiçeği tarlasına\n
B) Akçakavaklar ıslanırken\n
Örter bizi güz ananın yaprakları\n
C) İşte duruyor bir çocuk\n
Mürdüm eriği gözleriyle\n
D) Bir yüce dağdan bir yüce dağa\n
Dikmişim ışıklı direklerimi\n
E) Kırmızı alıç boncuğunu\n
Alıp dizdim sevginin ipliğine\n
(1992-ÖSS)\n
Çözüm:\n
A seçeneğindeki “bakmalıyım” eylemi gereklilik kipiyle çekimlenmiştir. B seçeneğindeki “örter” eylemi geniş zaman kipiyle, C seçeneğindeki “duruyor”
        eylemi şimdiki zaman kipiyle, D ve E seçeneklerindeki “dikmişim” ve “dizdim” eylemleri geçmiş zaman kipiyle çekimlenmiştir.\n
Cevap A\n\n

Örnek 2:\n
Aşağıdaki cümlelerin hangisinde, eylem istek kipindedir?\n
A) Yarın öğleden sonra bize gelsin.\n
B) Bu güzel havada biraz yürümeliyim.\n
C) Bugün İngilizce çalışalım.\n
D) Ödevlerinizi zamanında yapınız.\n
E) Yarın sabah erken kalk.\n
(1986 – ÖYS)\n
Çözüm:\n
A, D ve E seçeneklerindeki “gelsin”, “yapınız”, “kalk” eylemleri emir kipiyle çekimlenmiştir. B seçeneğindeki “yürümeliyim” eylemi gereklilik
        kipiyle çekimlenmiştir. C seçeneğindeki “çalışalım” eylemi ise istek kipiyle çekimlenmiştir.\n
Cevap C\n\n

Örnek 3:\n
“Anlattıkları şeylerin niteliğine göre fiiller; kılış fiilleri (almak, taşımak, kazmak… gibi), durum fiilleri (yatmak, susmak, durmak… gibi),
        oluş fiilleri (doymak, uzamak, kararmak… gibi) diye adlandırılır.”\n
Aşağıdakilerden hangisinde, yukarıda sözü edilen fiillerin tümü örneklendirilmektedir?\n
A) delmek, dizmek, ezmek\n
B) solmak, susmak, acıkmak\n
C) ağlamak, oturmak, büyümek\n
D) yolmak, kırmak, saçmak\n
E) atmak, kalkmak, sararmak\n
(1983-ÖYS)\n
Çözüm:\n
E seçeneğinde bulunan “atmak” eylemi, gerçekleştirilebilmesi için nesne gerektirdiğinden “kılış” eylemidir. Aynı seçenekteki “kalkmak” eylemi,
        başka bir nesneyi etkilemeyen bir hareketi karşıladığından “durum” eylemi; “sararmak” eylemi ise herhangi bir hareket bildirmeyip öznenin
        yapısındaki değişmeyi karşıladığından “oluş” eylemidir.\n
Cevap E\n\n

Örnek 4:\n
Aşağıdakilerden hangisinde, yapılmakta olan bir iş bildirilmektedir?\n
A) Yarın erkenden yola çıkıyoruz.\n
B) Küçük halam öbür gün bize geliyor.\n
C) Verdiğin kitabı büyük bir zevkle okuyorum.\n
D) Savaşta ölen dayımın adını, bana koyuyorlar.\n
E) Çarşamba günü ölüyor, perşembe günü de gömüyorlar.\n
(1985-ÖSS)\n
Çözüm:
A ve B seçeneklerindeki şimdiki zaman kipi (-yor) gelecekte yapılacak eylemleri karşılamaktadır. D ve E seçeneklerindeki şimdiki zaman kipi
        de geçmişte yapılan eylemleri karşılamaktadır. C seçeneğinde ise “kitap okuma” eyleminin, söylendiği anda yapıldığı bildirilmektedir.\n
Cevap C\n\n

Örnek 5:\n
Aşağıdaki cümlelerden hangisinin fiil kipinde anlam kayması yoktur?\n
A) Tatilimi genellikle İzmir’de geçiriyorum.\n
B) Okula gitmek için hazırlanıyor.\n
C) Sen hiçbir sözünü tutmuyorsun.\n
D) Bugün arkadaşlar bize geliyorlar.\n
E) Yarın İstanbul’a gidiyorum.\n
(1987-ÖYS)\n
Çözüm:\n
A ve C seçeneklerinde “geçiriyorum” ve “tutmuyorsun” sözcüklerinde şimdiki zaman kipi geniş zaman kipi yerine; D ve E seçeneklerindeki
        “geliyorlar” ve “gidiyorum” sözcüklerindeki şimdiki zaman kipi, gelecek zaman kipi yerine kullanılmıştır. B seçeneğinde bulunan “hazırlanıyor”
        sözcüğündeki şimdiki zaman kipi yapılmakta olan bir eylemi karşılamaktadır. \n
Cevap B\n\n

Örnek 6:\n
Aşağıdaki cümlelerin hangisinde, fiile eklenen “-mış, (-miş, -muş, -müş)” eki cümleye “başkasından duyulma, aktarılma” anlamı katmaktadır?\n
A) Az ışıkta okuyorsun; gözün kanlanmış.\n
B) Çok yorulmuşsun; dinlenmen gerek.\n
C) Soğuktan dudakların çatlamış; biraz krem sür.\n
D) Ayşe dün sinemaya gitmiş; ama filmi beğenmemiş.\n
E) Pasta güzel olmuş; biraz daha alabilir miyim?\n
(1987-ÖYS)\n
Çözüm:\n
Seçenekleri incelediğimizde; A, B, C ve E’deki “kanlanmak, yorulmak, çatlamak, güzel olmak” eylemlerinin söyleyen tarafından görüldüğünü anlıyoruz.
        D seçeneğinde ise “gitmek, beğenmemek” eylemlerinin söyleyen tarafından görülmediğini, söyleyenin başkasından duyduğunu anlıyoruz.\n
Cevap D\n\n

Örnek 7:\n
Aşağıdaki cümlelerin hangisinde istek söz konusu değildir?\n
A) Yazıyı tamamlayıp bana getireceksin.\n
B) İşini bitirir bitirmez bize gideceksin.\n
C) Adresini yazıp masama bırakacaksın.\n
D) Sonunda yorgunluktan uyuyacaksın.\n
E) Boş zamanlarında bu kitabı okuyacaksın.\n
(1989-ÖYS)\n
Çözüm:\n
Seçenekleri incelediğimizde; A, B, C ve E’de bildirilen işlerin yapılmasının istendiğini görüyoruz. D’de ise “uyuma” eyleminin yapılmasının
        istenmediğini, eylemin kendiliğinden oluşacağının haber verildiğini görüyoruz.\n
Cevap D\n\n

Örnek 8:\n
Aşağıdaki cümlelerin hangisinde “olacak” sözcüğü “olmalı” anlamında kullanılmıştır?\n
A) Bence o, ileride kendi alanında ünlü bir bilgin olacak.\n
B) Önümüzdeki dönemin sonunda Ali fakülteyi bitirmiş olacak.\n
C) Tırnaklarını yemesi, çocukluktan kalma bir alışkanlık olacak.\n
D) Kış, gelecek yıl da böyle çetin mi olacak?\n
E) Bilmiyorum, bu gidişle işin sonu ne olacak?\n
(1988-ÖYS)\n
Çözüm:\n
Seçenekleri incelediğimizde; A, B, D ve E’deki “olacak” sözcüğünün, gelecek zaman anlamı taşıdığını görüyoruz. C’de ise “olacak” sözcüğünün olasılık anlamı
        taşıdığını görüyoruz. Yani cümle: “Tırnaklarını yemesi, çocukluktan kalma bir alışkanlık olmalı.” biçiminde söylenebilir.\n
Cevap C\n\n

Örnek 9:\n
Aşağıdaki cümlelerden hangisinin yüklemi, gelecek zaman kipi anlamında kullanılmamıştır?\n
A) Yarın geç mi gelirsin?\n
B) Akşamları bu saatte mi uyursun?\n
C) Mektubu sonra mı yazarsın?\n
D) Arkadaşlarını sonra mı ararsın?\n
E) Sabaha İstanbul’da mı oluruz?\n
(1983-ÖYS)\n
Çözüm:\n
Seçenekleri incelediğimizde; A, C, D ve E’deki yüklemlerin (gelirsin [geleceksin], yazarsın [yazacaksın], ararsın [arayacaksın], oluruz [olacağız])
        gelecek zaman anlamı taşıdığını görüyoruz. B’de ise “uyursun” eyleminin, her akşam yapıldığını, yani geniş zaman anlamı taşıdığını görüyoruz.\n
Cevap B
    </string>

    <string name="noktalama_isaretleri">Biz konuşurken cümlede anlatmak istediklerimizi ses tonumuzla açık olarak ortaya koyabiliriz.
        Nerede duracağımızı nerede vurgu yapacağımızı biliriz. Ancak yazıda böyle bir vurgulama yapamadığımızdan, bunu noktalama işaretleriyle
        sağlamaya çalışırız.\n

Şimdi noktalama işaretlerinin neler olduğunu ayrıntılarıyla görelim.\n\n

NOKTA (.)\n\n

Anlamca tamamlanmış cümlelerin sonunda kullanılır.\n
“Bu konuyu mutlaka öğrenmeliyim.”\n

“Seni de bekliyoruz bu akşamki yemeğe.”\n\n

Sözcüklerin kısaltılarak yazılmaları halinde kullanılır.\n
“Seni bir de Dr. Ali Bey’e götürelim.”\n

“Askerlere Yzb. Ahmet emir vermiş.”\n\n

Sözcüklerin baş harflerinin alınmasıyla yapılan kısaltmalarda artık nokta kullanılmıyor.\n

“Arkadaşım DSİ’de çalışıyormuş.”\n\n

Rakamla yazılan tarihler arasında kullanılır.\n
“15.5.1995 tarihinde anlaşma imzalandı.”\n\n

Sıra bildiren “-ncı, -nci” eklerinin yerine kullanılır.\n
“Şimdi de 2. maddeyi inceleyelim.”\n\n

Saat ve dakikaların yazımında kullanılır.\n
“Bugün 8.45‘te toplantı var.”\n\n

VİRGÜL (,)\n\n

Eş görevli sözcük ve söz öbeklerinin aralarında kullanılır.\n
“Kitaplarını, defterlerini, kalemlerini alıp gitti.”\n

cümlesinde nesnelerin ayrılmasında,\n

“Kırmızı, güzel bir arabası vardı.”\n

cümlesinde sıfatların ayrılmasında kullanılmıştır.\n\n

Anlamca karışan öğelerin ayrılmasında kullanılır.\n
“Yaşlı kadının yanına yaklaştı.”\n

“Yaşlı, kadının yanına yaklaştı.”\n

cümlesinde virgül özneyi ayırmakta kullanılmıştır. Eğer olmasaydı, “yaşlı” sözü sıfat olurdu.\n\n

Arasözlerin başında ve sonunda kullanılır.\n
“Bu evi, çocukluğumun geçtiği yeri, asla sattırmam.”\n\n

İçinde başka virgül bulunmayan sıralı cümlelerin ayrılmasında kullanılır.\n
“Beni çağırdı, kendisi gelmedi.”\n\n

Cümle içindeki ünlem bildiren sözcüklerden sonra kullanılır.\n
“Yoo, bu kadarına dayanamam!”\n\n

Seslenme bildiren sözcüklerden sonra kullanılır.\n
“Arkadaşlar, biraz beni dinler misiniz?”\n\n

NOKTALI VİRGÜL (;)\n\n

Öğe sayısı fazla olan ya da cümle içinde virgül bulunan sıralı cümleler arasında kullanılır.\n
“Öğretmen, elindeki not defterini açtı; sözlü yapacağı bir öğrenci aradı.”\n\n

Bir bağlaçla birbirine bağlanan cümleler arasında bağlaçtan önce kullanılır.\n
“Beni davet etmediniz; ama bunun için size kızmıyorum.”\n\n

Aralarında nitelik farkı bulunan söz öbeklerinin ayrılmasında kullanılır.\n
“Sözcükler isim, sıfat, zamir, zarf; edat, bağlaç, ünlem; fiil gibi gruplara ayrılabilir.\n\n

Öznenin diğer öğelerle karıştığı yerlerde kullanılır.\n
“Küçük; eski bir eve girdi.”\n

cümlesinde giren “küçük”tür. Eğer virgül koysaydık bu sözcük evin sıfatı olarak da düşünülebilirdi.\n\n

İKİ NOKTA (:)\n\n

Bir cümlede açıklama yapılacaksa, açıklamaya başlamadan hemen önce iki nokta kullanılır.\n
“Türkçe’de sözcük kökleri iki ana gruba ayrılır: İsim ve fiil.\n\n

Kavramlar tanımlanırken ya da açıklanırken kullanılır.\n
İsim: Varlıkları, kavramları karşılayan sözcüklerdir.\n\n

Konuşma metinlerinde kullanılır.\n
Ahmet: “Ne zaman geldiniz eve?” diye sordu.\n\n

ÜÇ NOKTA (…)\n\n

Benzer örneklerin sürdürülebileceğini göstermek için kullanılır.\n
“Bahçede elma, portakal, … daha birçok meyve ağacı vardı.”\n\n

Anlamca tamamlanmamış cümlelerin sonunda kullanılır.\n
“Bir de istediğimi almamışsa….”\n\n

Söylenmek istenmeyen sözler yerine kullanılır.\n
“Bu suçu … işlemiş olabilir.”\n\n

Bir alıntının alınmayan yerleri yerine kullanılır.\n
Ahmet Haşim “… sözden ziyade musikiye yakın …” sözleriyle tanımlamıştır şiiri.\n\n

Sözün bir yerde kesildiğini anlatmak için kullanılır.\n
– Niçin gelmedin?\n

– Benim …\n
– Mazereti bırak da gerçeği söyle.\n\n

Yüklemi bulunmayan cümlelerin sonunda kullanılır.\n
“Karşıda başı dumanlı dağlar … Yan tarafta küçük bir dere …”\n\n

SIRA NOKTALAR (…..)\n\n

Şiirde alınmayan dizelerin, yazıda alınmayan bölümlerin yerine kullanılır.\n
Ne sitem ne korku yalnızlıktan\n

…..\n

Süslenmiş gemiler geçse açıktan\n

…..\n

dizelerindeki kafiyeleri inceleyelim.\n\n

Konuşmalarda kişinin sustuğunu göstermek için kullanılır.\n
– Neden geldin?\n

– …..\n

– Seni o mu çağırdı?\n\n


KISA ÇİZGİ (-)\n\n

Bir olayın başlangıç ve bitiş tarihleri arasında kullanılır.\n
“Bu savaş 1939 – 1945 yılları arasında olmuştur.”\n\n

Birbiriyle ilgili ülke ya da kavram isimleri arasında kullanılır.\n
“Türkiye – Suriye ilişkileri biraz gergin.”\n

“Devlette yasama – yürütme – yargı organları net olarak ayrılmalıdır.”\n\n

Cümle içindeki arasözlerin başında ve sonunda kullanılır.\n
“Bu konuyu – sen de hatırlarsın – onunla konuşmuştuk.”\n\n

Cümle sonunda sözcük yarım kaldığında kullanılır.\n
“Şiir konusunda onun da benimle aynı görüşte olduğunu duyunca çok sevindim.”\n\n

Eğer satır sonunda özel isim bitmiş ve ona ait olan ek diğer satıra düşmüşse, arada kısa çizgi değil kesme (‘) kullanılır.\n



“Sizinle geçen yıl bugün yine aynı şehirde Ankara’da karşılaşmıştık .”\n\n

Dilbilgisinde eklerin ve mastar halindeki fiillerin gösterilmesinde kullanılır.\n
“Kitapçı” sözcüğü “-çı” yapım ekini almıştır.\n

“Çalışkan” sözcüğü “çalış-” fiilinden türemiştir.\n\n

Osmanlıca tamlamalarda kullanılır.\n
“Servet-i Fünun edebiyatından sonra Fecr-i Ati topluluğu gelir.”\n\n

UZUN ÇİZGİ (—)\n\n

Konuşma metinlerinde, konuşmaların başında kullanılır.\n

– Sen de bizimle gelecek misin?\n

– Neden gelmeyeyim?\n

– Hiç, sordum sadece.\n\n

KESME İŞARETİ (‘)\n\n

Özel isimlere gelen çekim eklerinin ayrılmasında kullanılır.\n
“Bu konuda bir de Ahmet’in fikrini alalım.”\n\n

Eğer özel isim, yapım eki almışsa çekim ekleri kesmeyle ayrılmaz.\n

“Bu soruyu bir de İzmirlilere soralım.”\n\n

Sayılara ek getirilirken kullanılır.\n
“Toplantı 10.45’te başlayacaktır.”\n\n

Kısaltmalara ek geldiğinde kullanılır.\n
“Sorun BM’de görüşülecekmiş.”\n\n

İki sözcüğün kaynaştırılarak söylenmesi sırasında ses düşmesi olursa ya da şiirde vezin gereği ses düşmesi yapılmışsa kullanılır.\n
“Acep bu yerde var m’ola\n


“Yine n’oldu da ağlıyorsun?”\n\n

Anlamca karışan sözcüklerin yazımında kullanılır.\n
“Bu sorunun nasıl çözüleceğini bilmiyorum.”\n\n

Cümleside altı çizili sözün “soru” mu yoksa “sorun” mu olduğu belli değil. Bu karışıklığı kesmeyle giderebiliriz.\n
“Bu soru’nun nasıl çözüleceğini bilmiyorum.”\n

cümlesinde sözcüğün “soru” olduğu açıklanmış olur.\n\n

SORU İŞARETİ (?)\n\n

Soru anlamı taşıyan cümlelerin sonunda kullanılır.\n
“Sana bu haberi kim verdi?”\n\n

Sözcüğün karşıt anlamının ifade edilmek istendiği yerlerde kullanılır.\n
“Burada ondan daha akıllı (?) biri var mı ki?\n\n

Kesin olarak bilinmeyen tarihler yerine kullanılır.\n
“Yunus Emre (? – ?) Tekke şiirinin kurucusudur.”\n\n

TIRNAK İŞARETİ (“ ”)\n\n

Cümle içinde başkasına ait sözlerde kullanılır.\n
O bana: “Şimdi sizinle gelemem.” demişti.\n\n

Cümle içinde geçen kitap, dergi isimleri tırnak içine alınabilir.\n
Bu derste “Aşk-ı Memnu” romanını inceledik.\n\n

Tırnak içindeki söze ek gelirse, tırnaktan sonra gelir ve kesme kullanılmaz.\n

Siz bir de Haşim’in “O Belde” sini okuyun.\n\n

Cümlede önemsenen, vurgulanmak istenen sözcükler tırnak içine alınabilir.\n
Benim söylediklerim “vaad” değil “gerçek”tir.\n\n

Alıntılar tırnak içine alınarak verilir.\n
Yunus’un “Bana seni gerek seni” dizesi, amacını oraya koyar.\n\n

Tırnak içindeki cümlenin içinde bir tırnak daha kullanmak gerekirse bu kez tekli tırnak (‘ ’) kullanılır.\n

“Haşim, şiirin yoruma açık olmasını ister ve daima ‘Şiir her okuyanda ayrı duygular uyandırmalıdır.’ der.”\n\n

PARANTEZ (AYRAÇ) İŞARETİ ( ( ) )\n\n

Cümle içinde bir sözcüğün eş anlamlısı verilirse kullanılır.\n
“Bu dizede teşhis (kişileştirme) yapılmış.”\n\n

Cümledeki herhangi bir sözcüğün açıklanması durumunda kullanılır.\n
“Kıbrıs konusunda iki ülke (Türkiye ve Yunanistan) hiçbir zaman anlaşamaz.”\n\n

Cümle içinde kullanılan tarihler ya da bir sözcüğün anlamıyla ilgili noktalamalar parantez içine alınır.\n
“Bu öğretim yılında (1993 – 1994), devlet yine gelişmiş (?) eğitim sistemleri deneyecekmiş.”\n\n

Yabancı sözcüklerin okunuşu parantez içinde gösterilir.\n
“Bacon (Beykın) ünlü bir deneme yazarıdır.”\n\n

Tiyatro metinlerinde hareketleri anlatan bölümler parantez içine alınır.\n
“Kadın (başını öne eğerek): “Bilmiyorum.” dedi.\n\n

ÜNLEM İŞARETİ (!)\n\n

Ünlem cümlelerinin sonunda kullanılır.\n
“Hey, bana baksana sen!”\n

“Yandım!”\n

“Aman Allah’ım!”\n\n

Bir sözün yanında parantez içinde ünlem işareti bulunuyorsa, o söze inanılmadığını gösterir.\n
“Ne kadar nazik (!) biri olduğunu göreceksin.”
    </string>

    <string name="ses_bilgisi">
        Ünlü Düşmesi\n\n
Ünlü düşmesi çoğunlukla iki heceli kelimelerde görülür. İkinci hecesinde dar ünlü bulunan sözcüklere ünlü ile başlayan bir ek getirildiğinde
        ikinci hecede bulunan ünlü ses düşmektedir. Bu duruma ünlü düşmesi ya da hece düşmesi denilmektedir.\n

Omuz -> Omzu\n
Akıl -> Aklı\n
Burun -> Burnu\n
Uyu -> Uyku\n\n



* Birleşik sözcüklerin oluşumu sırasında ünlü düşmesi görülebilir.\n

Kahve + altı -> Kahvaltı\n
Cuma + ertesi -> Cumartesi\n\n

* Birleşik fiillerin oluşturulması sırasında “-etmek, -olmak, -eylemek” gibi yardımcı fiiller eklendiği sözcükte ünlü düşmesini meydana getirir.\n

Kayıp + olmak -> Kaybolmak\n
Şükür + etmek -> Şükretmek\n
Seyir + etmek -> Seyretmek\n\n

* Son hecesinde dar ünlü bulunan her iki heceli sözcükte ünlü düşmesi olmaz.\n

Oyun -> Oyunu\n
Umut -> Umudu\n\n


Ünlü Türemesi\n\n
Bazı sözcüklere ek getirildiğinde ekten önce ünlü sesin araya girmesine ünlü türemesi denilmektedir. Özellikle “-cık, –cik” ekleri kendinden
        önce ünlü ses türetmektedir.\n



Bir + cik -> Biricik\n
Dar + cık -> Daracık\n
Genç + cik -> Gencecik\n\n

* Sözcüklerin pekiştirilmesi sırasında da ünlü türemesi gerçekleşir.\n

Sağlam -> Sapasağlam\n
Gündüz -> Güpegündüz\n\n


Ünlü Daralması\n\n
Türkçede “a ve e” ünlüleriyle biten fiillere, şimdiki zaman eki “-yor” eki geldiğinde fiilin sonunda yer alan “a ve e” daralır ve “ı, i, u, ü”
        seslerine dönüşür. Fiilde görülen bu olaya ünlü daralması denilmektedir.\n

Oyna– -> Oynuyor\n
Planla– -> Planlıyor\n
Gülme– -> Gülmüyor\n
Boya– -> Boyuyor\n
Gözle– -> Gözlüyor\n\n

* “yemek” ve “demek” fiillerinden sonra ek geldiğinde köklerdeki “e” sesi daralır.\n

Yiyecek\n
Diyecek\n
Yiyelim\n
Diyelim\n\n

Ünsüz Yumuşaması\n\n
Türkçe sözcüklerin sonunda “p, ç, t, k” ünsüzleri yer alır ve sözcükten sonra da ünlü ile başlayan bir ek gelirse, sonda bulunan ünsüz
        seslerde bir yumuşama olur. Yani sözcük sonundaki “p, ç, t, k” ünsüzleri yumuşayarak “b, c, d, g, ğ”ye dönüşür. Dilde gerçekleşen bu
        duruma ünsüz yumuşaması denir.\n\n

p > b yumuşaması: kitap -> kitabı, dolap -> dolabı\n

ç > c yumuşaması: ağaç -> ağacı, burç -> burcu\n

t > d yumuşaması: icat -> icadı, kilit -> kilidi\n

k > ğ yumuşaması: kulak -> kulağı, köpek -> köpeğin\n\n

NOT: Tek heceli sözcüklerin genelinde ünsüz yumuşaması görülmez.\n

Saç -> Saçı\n
Çöp -> Çöpü\n
Süt -> Sütü\n\n

* Yumuşamanın olacağı tek heceli sözcükler de vardır:\n

Taç -> Tacı\n
Çok -> Çoğu\n\n

NOT 2: Yabancı kökenli bazı kelimelerde yumuşama kuralı geçerli değildir.\n

Hukuk -> Hukuku\n
Millet -> Milleti\n
Sanat -> Sanatı\n\n


Ünsüz Benzeşmesi (Sertleşme)\n\n
Türkçede sert ünsüzlerle biten sözcüklerden sonra yumuşak ünsüzler olan “c, d, g” ile başlayan bir ek geldiğinde yumuşak ünsüzler sertleşerek
        “ç, t, k” seslerine dönüşür. Bu duruma ünsüz benzeşmesi ya da ünsüz uyumu adı verilmektedir.\n

Sert ünsüzler: “ç, f, h, k, p, s, ş, t” seslerinden oluşmaktadır. Akılda kalıcılığını kolaylaştırmak adına bu sert ünsüzleri “FıSTıKÇı ŞaHaP”
        şeklinde kodlayabiliriz.\n



Simit + ci -> Simitçi\n
Kitap + da -> Kitapta\n
As + gı -> Askı\n
Unut + gan -> unutkan\n\n


 Ünsüz Türemesi\n\n
Bazı sözcüklere getirilen “-etmek, -eylemek, -olmak” gibi yardımcı fiiller sonrasında ünsüz türemesi gerçekleşir.\n

His + etmek -> Hissetmek\n
Hal + olmak -> Hallolmak\n
Af + etmek -> Affetmek\n
Red + etmek -> Reddetmek\n\n


Ünsüz Düşmesi\n\n
Türkçede “k” ünsüzü ile biten bazı kelimelere “-cık, -cik” eki getirildiğinde “k” ünsüzünün düştüğü görülür. Dildeki bu olaya ünsüz düşmesi denilmektedir.\n

Küçük + cük -> Küçücük\n
Ufak + cık -> Ufacık\n
Büyük + cek -> Büyücek\n
Sıcak + cık -> Sıcacık\n\n


Kaynaştırma Harfleri (Yardımcı Ünsüzler)\n\n
Türkçede iki sesli harf yani iki ünlü yan yana gelemez. Bu nedenle ünlü bir sesle biten kelimeye ünlü ile başlayan bir ek gelirse araya kaynaştırma
        ünsüzleri girmektedir. Bu durumda araya “y, ş, s, n” ünsüz harfleri gelmektedir.\n

Gemi + y + i\n
Yazı + y + ı\n
Kale + s + i\n
Ev + i + n + i\n\n


n/m Ünsüz Değişimi\n\n
Bu kural çift dudak ünsüzü olan “m” harfi ile damak ünsüzü olan “n” harfinin, “b” ünsüzünün öncesinde yer değiştirmesidir.
        Türkçede bir hece sonunda yer alan “n” ünsüzü “b” sesinden önce kullanıldığında yerini “m” ünsüzüne bırakır.\n

Sünbül -> Sümbül\n
Penbe -> Pembe\n
Çenber -> Çember\n\n

Büyük Ünlü Uyumu\n\n

Türkçede sözcükler içinde yer alan ünlü harflerin ya tamamen kalın ya da tamamen ince seslerden oluşması zorunluğuna “Büyük Ünlü Uyumu” denir.\n

İncelik -> Büyük ünlü kuralına uyar.\n
Karşılıklı -> Büyük ünlü kuralına uyar.\n
Tiyatro -> Büyük ünlü kuralına uymaz.\n
Sinema -> Büyük ünlü kuralına uymaz.\n\n

NOT: Türkçe kökenli olmasına rağmen bu kurala uymayan sözcükler de vardır: anne, hangi, inanmak…\n\n

Küçük Ünlü Uyumu\n\n

Türkçede bir sözcüğün hecesi eğer düz ünlü yani (a, e, ı, i) seslerini içeriyorsa kendisinden sonra gelecek heceler de düz ünlü sesleri;
        eğer sözcüğün bir hecesi yuvarlak ünlü yani (o, ö, u, ü) seslerini içeriyorsa kendisinden sonra ya “u, ü” ünlülerini ya da “a, e” düz ünlüleri
        almalıdır. Türkçedeki bu kurala küçük ünlü uyumu denir.\n

Karanlık ⇒ a (düz) → a (düz) → ı (düz) -> Uyar\n
Yorucu ⇒ o (yuvarlak) → u (yuvarlak) → u (yuvarlak) -> Uyar\n
Başvuru ⇒ a (düz) → u (yuvarlak) → u (yuvarlak) -> Uymaz\n
Galoş ⇒ a (düz) → o (yuvarlak) -> Uymaz
    </string>

    <string name="soz_yorumu">
        Birden fazla kelimenin oluşturduğu öbeği anlamlandırmaya söz yorumu denir. Bir cümle ya da parçada geçen kelime grubunun anlamını bulma yani
        söz yorumu ile ilgili son yıllarda çok fazla soru çıkmaktadır.\n\n

Söz Yorumu ile İlgili Açıklamalı Örnek Cümleler\n\n

Örnek 1\n
O, eserlerinde kendi imzasını taşıyan nadir sanatçılarımızdan biridir. \n
(söz yorumu: özgün olma)\n\n

Örnek 2\n
Onun eserleri klasik eser olarak kabul görür. \n
(söz yorumu: değerini her asırda devam ettiren)\n\n

Örnek 3\n
Eserlerinde sözcükleri kılı kırk yararak seçer.\n
(söz yorumu: titizlikle)\n\n

Örnek 4\n
Mustafa, üstünkörü bir şekilde konuya bakmış. \n
(söz yorumu: detaya girmeden, şöyle bir bakmak)\n\n

Örnek 5\n
O, gece gündüz demeden çalışıyordu. \n
(söz yorumu: sürekli, aralıksız)\n\n

Örnek 6\n
Onun hiçbir zaman şansının yaver gittiğini görmedim. \n
(söz yorumu: şanslı olmayan)\n\n

Örnek 7\n
O, her zaman ince eleyip sık dokuyan biriydi.\n
(söz yorumu: titiz olmak)\n\n

Örnek 8\n
Yıllar yılı aynı köyde aynı evde yaşadı. \n
(söz yorumu: daima, sürekli)\n\n

Örnek 9\n
Günübirlik gezi için Almanyaya gitti.\n
(söz yorumu: kısa süreliğine)\n\n

Örnek 10\n
Çocuk gün geçtikçe kendini toparlıyordu.\n
(söz yorumu: zamanla)\n\n

Örnek 11\n
O ikide bir bize bir şey söylüyordu.\n
(söz yorumu: sık-sık)\n\n

Örnek 12\n
Hiç değilse sen zamanında gelseydin.\n
(söz yorumu: en azından)\n\n

Örnek 13\n
O sanki ağzını kiraya vermiş de gelmiş bize.\n
(söz yorumu: hiç konuşmamak)\n\n

Örnek 14\n
Bunları bile-bile bize yaptılar.\n
(söz yorumu: göz göre-göre, isteyerek)\n\n

Örnek 15\n
Onun güle oynaya işe geldiği bir günü hatırlamıyorum.\n
(söz yorumu: neşeli, şen, şakrak)\n\n

Örnek 16\n
Öğretmen atamaları için "eli kulağında" dedi.\n
(söz yorumu: çıktı çıkacak, az kaldı)\n\n

Örnek 17\n
Mustafa yine turnayı gözünden vurdu.\n
(söz yorumu: tam isabet anlamında)\n\n

Örnek 18\n
Her zamanki gibi başına buyruk davrandı.\n
(söz yorumu: kimseye danışmadan)\n\n
</string>

    <string name="sozcuk_grupları">
        Kelime grubu, birden fazla kelimeden oluştuğu hâlde cümledeki görevi bakımından bir kelimeden farksız olarak yerine göre bir
        kelime gibi çekim eki alabilen, yapı ve anlam bakımından bütünlük taşıyan dil birliğidir: bir içim su, kitap mitap, Kel Ali, pahalı elbise, sen ve ben,
        sizin için, sora-sora, yükte hafif, Türkçe defteri, yün kazak vb.Kelime grubuna belirtme grubu da denir. Kelime gruplarında genellikle yardımcı öge ve
        asıl öge (belirten – belirtilen, tamlayan – tamlanan) olmak üzere iki unsur bulunur. Yan yana gelen kelimeler birbirlerini tamamlayarak grubu oluşturur.
        Birleşik fiiller ve edat grupları dışında yardımcı unsurlar önce; asıl unsurlar sonra gelir. Konuşma dilinde ve şiirde bu sıra değişebilir. Türkçede
        yardımcı unsurlar asıl unsurlardan önce geldiği için kelime gruplarının diğer kelimelerle ilgisini kuran çekim eki, sondaki asıl unsurda bulunur.İkiden
        fazla kelimeli kelime gruplarında iç içe geçmiş, birbirini tamamlayan başka kelime grupları bulunabilir: camlı köşkün süslü kapısı isim tamlamasında hem
        tamlayan hem de tamlanan unsur sıfat tamlamasından oluşmuştur: camlı köşk, süslü kapı .Kelime grubunun vurgusu, grubun yapısına ve anlamına göre değişir.
        Kelime gruplarının başlıcaları şunlardır: \n

İsim Tamlaması\n
Sıfat Tamlaması\n
Aitlik Grubu\n
Tekrar Grubu\n
Birleşik İsim\n
Birleşik Fiil\n
Unvan Grubu\n
Edat Grubu\n
Ünlem Grubu\n
Bağlama Grubu\n
Sayı Grubu\n
Fiil Grupları\n
Kısaltma Grupları\n\n

İsim Tamlaması \n\n  Birden fazla ismin iyelik, tür, nitelik vb. ilgilerle oluşturduğu kelime grubudur: Akdeniz akşamları, benim ödevim, defne yaprağı, gül kokusu, hesap makinesi, insanlık hâli, masa örtüsü, öğrencilerin sınavı, öğretmenin kalemi vb. Grubu oluşturan kelimelerden birincisi tamlayan (belirten), ikincisi tamlanan (belirtilen)dır. Bu kelime grubunda, tamlayan ilgi hâli ekini (-ºn, -nºn); tamla­nan ise iyelik ekini  (-ı, -i, -u, -u; -sı, -si, -su, sü) alır. Bu durumda tamlama, belirtili isim tamlaması olur: adamın iyisi, dayımın oğlu, Konya’nın havası, köyün yolu, öğrencinin sırası vb.

Belirtili isim tamlamalarında sıfat, tamlayan veya tamlanandan önce getirilebilir. Anlam sıfatın yerine göre değişir: eski masanın örtüsü (eski olan, masadır), masanın eski örtüsü (eski olan, örtüdür.)  İlgi eki söylenmezse (veya yazılmazsa) belirtisiz isim tamlaması olur: Amasya elması, Ankara yolu, ateş parçası, belediye başkanı, Erciyes dağı, gül kurusu, Marmara denizi, Selçuk Üniversitesi, söz varlığı, su testisi gibi.

Belirtisiz isim tamlamasında tamlayan isim genel ve belirsiz olmasına rağmen tamlanana bağlılık daha kuvvetlidir. Bu bakımdan sanki iki isim bir nesnenin adı olmak için birleşik isim oluşturmuşlardır: çalışma masası, bulaşık makinesi, çay bardağı, dana eti, duvar saati, hesap makinesi, İngiliz anahtarı, pencere bandı, yatak örtüsü gibi.  Belirtisiz isim tamlamalarında tamlayanla tamlanan arasına başka kelimeler girmez: bahar tazeliği, çilek reçeli gibi. Bu sebeple millî eğitim eski müdürü, Malatya eski valisi, devlet eski bakanı, makine yüksek mühendisi gibi tamlamalar yanlıştır. Sıfat, tamlamanın başında yer almalıdır: eski millî eğitim müdürü, eski Malatya valisi, eski devlet bakanı, yüksek makine mühendisi gibi. Bugün her iki şekil de kullanılmaktadır. Yanlış kullanımda vurguya dikkat edilmelidir. Tamlama belirtili olursa araya başka kelimeler girebilir: motorların saatlerdir süren sinir bozucu gürültüsü gibi.

Beşiktaş, Fenerbahçe, Galatasaray, Kadıköy, Topkapı gibi örneklerde (galatımeşhur olarak) tamlanan eki atılarak dil yanlışı yapılmıştır. Son zamanlarda bu yanlışlığın çeşitli sebeplerle gittikçe yaygınlaştığı görülmektedir: bayan giyim, çocuk ayakkabı, kemer patlıcan, yaprak sarma, ciğer tava, tavuk döner, şiş kebap, Kumru Sokak, Lise durak, gül bahçe, Zafer çarşı gibi örnekler Türkçenin yapısına uymaz. Bu konuya aydın insanların özen göstermesi gerekir.  İkiden fazla isimle kurulan tamlamalara zincirleme isim tamlaması denir: çocuk kitapları sergisi, insanların dürüstlüğünün göstergesi, okulun giriş kapısı, tavşanın suyunun suyu vb. Bu tipteki tamlamalarda ilgi ekinin ikiden fazla kullanılması anlatım bozukluğuna yol açar: okulun bahçesinin kapısının rengi vb.

İsim tamlaması, esasen her iki ögesi isim olan iyelik grubunun üçüncü kişisinden başka bir şey değildir: benim arabam, senin araban, onun arabası,
        bizim arabamız, sizin arabanız, onların arabası biçiminde kişilere göre yapılan iyelik çekiminde birinci ve ikinci kişilerde tamlayan yerine sadece
        kişi zamiri (ben, sen; biz, siz) kullanılırken üçüncü kişilerdeki o zamiri yerine sınırsız isim kullanılabilir. Bu durumda iyelik gruplarına
        isim tamlaması denebileceği gibi isim tamlamalarına da iyelik grubu demek mümkündür.  İyelik grubunu (isim tamlamasını) oluşturan unsurlardan her biri
        tek kelime olabileceği gibi (benim öğrencim, sözün özü) isim görevinde kelime grubu da olabilir. Tamlayan veya tamlananın birden fazla olması da
        mümkündür: dostluğun, arkadaşlığın güzelliği; okulun lâboratuvarları, sınıfları, kantini gibi.   \n\n

Sıfat Tamlaması \n\n  Bir ismin kendisini niteleyen veya belirten bir sıfat unsuruyla oluşturduğu kelime grubuna sıfat tamlaması denir. Bu grupta sıfat, tamlayan;
        isim ise tamlanan durumundadır. Sıfat olarak kullanılan kelime çekim eki almaz: büyük şehir, eski konak, inatçı keçi, karlı dağlar, sıcak çorba, soğuk
        su, temiz toplum, üç arkadaş gibi.

Bir isme birden fazla sıfat bağlanabilir: akıllı uslu, terbiyeli, iri yapılı, çalışkan bir genç gibi.  Sıfat ve zarfların anlamlarını derece, ölçü bakımından belirten zarfların oluşturduğu kelime grupları da sıfat tamlaması olur: en güzel (yazı), daha kullanışlı (makine), çok hızlı (konuşuyor) gibi.

Altın saat, demir kapı, gümüş yüzük, plâstik kova, yün çorap gibi örneklerin takısız isim tamlaması değil, sıfat tamlaması olduğu unutulma­malıdır.
        Kırmızı kalem, kalın kumaş, ince çizgi, dürüst insan gibi sıfat tamlamalarında  kırmızı, kalın, ince, dürüst kelimeleri nasıl kendilerinden sonra
        gelen isimlere ait bir özellik, nitelik bildiriyorsa yukarıdaki örneklerin de bunlardan farkı yoktur.  Geniş bahçe, okumuş adam, yakacak odun, yollanacak
        para gibi sıfat tamlamalarında kelimelerin yeri değiştirilirse sıfatlar, yüklem yerine geçer ve böylece bir cümle ortaya çıkar: bahçe geniş (tir), adam
        okumuş, odun yakacak, para yollanacak.  \n\n

Aitlik Grubu \n\n  -ki aitlik ekiyle yapılan bu grup, cümlede zamir veya sıfat görevinde bulunur: çalışkan öğrencininki, sizinki, tarihten önceki,
        üniversite ile çarşı arasında gidip gelen dolmuşlardaki vb.\n\n

Tekrar Grubu \n\n  Kuvvetlendirme, çokluk ve devamlılık işlevlerinden birini yerine getirmek üzere aynı türden iki kelimenin eksiz olarak arka arkaya
        getirilmesiyle yapılan kelime grubudur: bir-bir (anlattı), çoluk çocuk, deli dolu, gide-gide (bir söğüde dayandım), sora-sora (Bağdat bulunur)
        , yumuk-yumuk (eller) vb.\n

Tekrar grupları yapılışlarına göre aynen tekrarlar, eş anlamlı tekrarlar, zıt anlamlı tekrarlar ve ilâveli tekrarlar olmak üzere dörde ayrılır: \n
        Aynen tekrarlar, aynı kelimenin arka arkaya iki kez söylenmesiyle yapılır: adım-adım, azar-azar, dura-dura, derin-derin, güle-güle, göz-göz,
        gürül-gürül, hızlı-hızlı, ikişer-ikişer, tatlı-tatlı, tıkır-tıkır, yavaş-yavaş vb.\n

Eş anlamlı tekrarlar, eş anlamlı veya yakın anlamlı kelimelerin tekrarlanmasıyla yapılır: açık saçık, eğri büğrü, falan filan, ipsiz sapsız,
        saç sakal, saçma sapan, toz toprak, yana yakıla vb.  Zıt anlamlı tekrarlar, birbirinin zıddı iki kelimenin arka arkaya getirilmesiyle yapılır:
        acı tatlı, alt üst, aşağı yukarı, bata çıka, büyük küçük, canlı cansız, düşe kalka, içli dışlı, irili ufaklı, iyi kötü vb.\n

İlâveli tekrarlar, bir kelimenin başına ilâve ses veya bir hece getirilerek yapılır: adam madam, ev mev; apaçık, büsbütün, dümdüz, kapkara, mosmor,
        yemyeşil vb.  İlâveli tekrarlarda m, p, r, s seslerinden yararlanılır: bembeyaz, kıpkırmızı, tertemiz, koskoca vb.\n

Tekrar gruplarının arasına herhangi bir noktalama işareti konmayacağı unutulmamalıdır.    Birleşik İsim  Bazı yer adları ve ikili üçlü bütün kişi adları
        birleşik isim grubunu oluşturur: Çanakkale, Sarıyer, Şereflikoçhisar, Yenişehir; Ahmet Caferoğlu, Ahmet Hamdi Tanpınar, Faruk Nafiz Çamlıbel,
        Faruk Kadri Timurtaş, Necmettin Hacıeminoğlu, Reşat Nuri Güntekin gibi.\n\n

Birleşik Fiil \n\n  Bir eylemi karşılamak üzere isim veya fiile bir yardımcı fiilin getirilmesiyle yapılan kelime grubudur. Bunlar yapılışlarına göre
        üçe ayrılır:\n\n

         a) İsme yardımcı fiil getirilerek yapılan birleşik fiiller:\n bulun-, et-, eyle-, kıl-, ol-, yap- yardımcı fiilleri isimle birleşerek birleşik
        fiil yaparlar. Bunlardan et-, eyle-, yap- geçişli (nesne alan) birleşik fiiller yapar: affet-, alay et-, alt et-, göz et-, hisset-, kabul et-, naklet-,
        reddet-, oyun et-, sabret-, şikayet et-, şükret-, telefon et-, terk et-, zannet-, yok et-; hasta eyle-, sabreyle-, kul eyle-; namaz kıl-; gürültü yap-,
        program yap-, spor yap-; adam ol-, dost ol-, kör ol-, memnun ol-, pişman ol-, sağ ol-; gelmiş bulun-, yapmış bulun- vb.  \n\n
        b) Fiile yardımcı fiil getirilerek yapılan birleşik fiiller:\n Fiile, (kurallı) birleşik fiil yapan bil-, dur-, gel-, gör-, kal-, koy-, yaz-
        fiillerinin getirilmesiyle yapılır. Bu grupta yardımcı fiiller, kendi anlamlarıyla değil, sadece yardımcı fiil işleviyle çekim
        unsuru olarak görev üstlenirler. bil- yeterlik; ver- tezlik; dur-, gel-, gör-, kal-, koy- sürerlik; yaz- yaklaşma ifade eder. Bu fiiller,
        asıl fiillere zarf-fiil eki getirilerek birleştirilirler: durabil-, gelebil-, gülebil-, satabil-, yazabil- (yeterlik); alıver-, çekiver-, soruver-,
        takıver- (tezlik); bakıp dur-, gidedur-, süregel-, isteyigör-, bakakal-, oturakoy- (sürerlik); düşeyaz-, öleyaz- (yaklaşma). Bunlardan -ıp, -ip,
        -up, -üp’lü zarf-fiil eki sadece dur- fiiliyle birleşik fiil yapmaktadır.\n\n

c) Anlamca kaynaşmış, deyimleşmiş birleşik fiiller:\n Eksiz veya çekim eki almış bir isimden sonra yardımcı fiil getirilerek yapılan birleşik fiillerdir.
        Bunlar anlam bakımından Türkçedeki deyimlerin bir kısmını meydana getirir: baş kaldır-, el aç-, çile çek-, diş bile-, göz ko-, gönül ver-, kol gez-,
        nazar değ-; başa gel-, baştan çıkar-, canını al-, deliye dön-, elden ayaktan düş-, elini eteğini çek-, kolunu kanadını kır-, yoldan çık-  gibi.   \n\n
        Unvan Grubu\n\n

Kişi adıyla bir unvan veya akrabalık isminin ek almadan oluşturduğu gruptur. Unvan veya akrabalık adı kişi adından sonra gelir: Hüseyin Çavuş,
        Mehmet Efendi, Oğuz Kağan, Muharrem Bey, Sevim Hanım; Ayşe nine, Fahriye abla, Kenan amca, Meral teyze, Zeki dede gibi.  Unvan veya akrabalık
        ismi başa getirilirse birleşik isim olur: Dede Korkut, Genç Osman, Albay Yetkin, Molla Kasım gibi.\n\n

Edat Grubu  \n\n Bir ismin, kendisinden sonra gelen çekim edatıyla oluşturduğu kelime grubudur. İsim unsuru tek kelime olabileceği gibi isim görevinde
        bir kelime grubu da olabilir: bana göre, bir hafta kalmak üzere, bizim için, çalıp oynamaktan başka, dönemin sonuna doğru, rektörlükten bildirildiğine
        göre, saman altından su yürüten biri gibi, senin güzel hatırın için, testereyle gibi.\n\n

Ünlem Grubu \n\n  Bir seslenme edatıyla ismin ek almadan oluşturduğu kelime grubudur: ay oğul, be kardeşim, ey Türk gençliği, ey bu topraklar için
        toprağa düşmüş asker, ey millet, ey yiğit, yâ Ali vb. Örneklerde görüldüğü gibi edat önce; isim veya isim görevindeki kelime grubu sonra gelir.\n\n

Bağlama Grubu\n\n   Sıralama işlevindeki ve, ile, ilâ (-den……-e kadar) edatlarıyla kurulan kelime grubudur: güzel ve çirkin, Mai ve Siyah,
        sen ve ben; doğruyla yanlış, Tahir ile Zühre, teyzesinin kızıyla yeğeni, yerle gök, seksen ilâ doksan vb.
        Birliği ve yapısı en zayıf olan kelime grubu, bağlama grubudur.  \n\n

        Sağlama Grubu\n\n

Türkçede sayılar üç, beş, elli, yüz, bin, milyon, milyar örneklerindeki gibi tek kelimeyle; beş yüz, yetmiş bin, on milyar örneklerindeki gibi sıfat
        tamlamasıyla ve on sekiz, yirmi dört, sekiz yüz on dokuz, on beş milyar dört yüz elli iki milyon yedi yüz otuz iki örneklerindeki gibi sayı
        grubuyla karşılanırlar. Demek ki sayı grubu, tek kelimelik sayıların 10’dan sonrakilerinin ve sıfat tamlaması biçimindeki sayıların ara
        yerlerindeki sayılardır. Grubu oluşturan sayılar eksiz olarak arka arkaya sıralanırken büyük sayı önce, küçük sayı sonra gelir. \n\n

        Fiil Grupları\n\n

Fiilden türetilen fakat çekime girmeyerek sadece olumsuzu yapılabilen fiil ismi, sıfat-fiil ve zarf-fiillerle kurulan kelime gruplarıdır:\n
        a) Fiil ismi grubu:\n Fiillerden, mastar eki de denen -ºş; -ma, -me; -mak, -mek ekleriyle türetilen isimlerin kendilerinden önce gelen unsurlarla
        birlikte oluşturdukları kelime grubudur. Mastar ekleri, fiillerin isimlerini yaparlar. -mak, -mek’li fiil isimleri hareket isimleri yaptığı
        için kullanıma daha elverişlidir: alış veriş yapmak, pazara gitmek, resim yapmak, yemek-yemek, canı istememek, toplantıya katılmak, sinirlerini
        bozmak, gece gündüz çalışmak, kolu kırılmak, öğrencileri evlerinden okula götürmek; Ankara’ya yürüyüş, sıkışık trafikte köprüden geçiş, on beş yıl
        görev yaptığı okulundan ayrılış; ileri görüşlü olma, etkili ve güzel konuşma, günde sekiz saat çalışma gibi.\n\n

b) Sıfat-fiil grubu:\n Sıfat-fiilin, kendisine bağlı unsurlarla oluşturduğu kelime grubudur. Bu grupta da sıfat-fiil sonda bulunur.
        Bu grup genellikle sıfat görevindedir: annesine hiç çekmeyen (kız), havadan gelen (para), temiz havada yürüyüş yapan (adam),
        günlerdir uğraşarak yazdığım (makale), yıkandıktan sonra ütülenecek (çamaşırlar), modası geçmiş (lâflar), kör olası (hayvan) gibi.
        c) Zarf-fiil grubu: Fiillerden zarf-fiil ekleriyle türetilen kelimelerin kendilerinden önceki unsurlarla bir araya gelerek oluşturduğu
        ve her zaman zarf olarak kullanılan kelime grubudur: sabahtan akşama kadar sağda solda konuşup, kaldığını sandığı dersten geçtiğini öğrenince,
        sınıfın ortasında birden ağlamaya başlayınca, bugüne kadar kimseye eyvallah etmeden, bütün günahları için tövbe ederek, söylene-söylene gibi.\n\n

Kısaltma Grupları  \n\n Kelime gruplarıyla cümlelerin kısalıp yıpranması ve kalıplaşma ile ortaya çıkan gruplardır: \n
        baş başa, baş üstüne, eller yukarı (kalksın), günaydın (olsun), güle-güle (gidiniz), o gün bugün, omuz omuza, yan yana, yüz yüze gibi.
        Bu grupların herhangi bir kuralı olmamakla birlikte genellikle iki isim unsurundan oluşur.
</string>

    <string name="sozcuk_türleri">
        SÖZCÜK TÜRLERİ\n\n

Sözcükler tür bakımından üç ana gruba ve sekiz ayrı türe ayrılır:\n

a. İsim Soylu Sözcükler : İsim, sıfat, zamir, zarf\n

b. Edat Soylu Sözcükler : Edat, bağlaç, ünlem\n

c. Fiiller\n\n

A - İSİM SOYLU SÖZCÜKLER\n\n

İSİM (AD)\n\n

Varlıkları, kavramları karşılayan sözcüklerdir. İsimlerle, karşıladıkları kavram ve nesneler arasında çok sıkı bir ilgi vardır. Bunlar daima
        birbirlerini çağrıştırır. Örneğin “kitap” sözü aklımızda hemen varlık olarak “kitap” nesnesini canlandırır. Ya da bir kitabı gördüğümüzde
        zihnimize hemen onu karşılayan isim gelir. Kavramlar için ise bu kadar belirgin bir ilişkinin varlığını söyleyemeyiz. Örneğin “dert” dendiğinde
        aklımızda bir nesne canlanmaz; ancak bunun insanı sıkıntıya sokan bir durum olduğu zihnimizde belirir.\n

İsim değişik yönlerden incelenir.\n\n

 Varlıklara Verilişlerine Göre:\n

a. Cins İsmi : \n
        Aynı türden varlıkları karşılayan isimlerdir. Bu varlıkların benzerleri etrafta çoktur: ağaç, top, kitap vs.\n

b. Özel İsim :\n
        Tek olan, tam bir benzeri bulunmayan varlıkları karşılayan isimlerdir.\n

Yer adları (Samsun, Uludağ...)\n

Kişi adları (Ahmet, Mustafa...)\n

Ülke adları (Pakistan, Şili)\n

Kitap, dergi, gazete adları (Yaban, Tanin...)\n

Kurum adları (Marmara Üniversitesi, Kızılay)\n

Dil adları (Türkçe, İngilizce...)\n

Din ve mezhep adları (İslamiyet, Ortodoks...)\n

Hayvanlara verilen adlar (Boncuk, Tekir...)\n\n

Bir isim, her zaman cins ismi olmayacağı gibi her zaman özel isim de olmaz.\n

“Mevsimlerden baharı severim.” derken “bahar” cins ismidir. Ancak;\n

“Bugün Bahar sınıfta yoktu.” cümlesinde bu isim bir kişi adı olmuş ve özel isim haline gelmiş. Elbette bunun tersi de olabilir.\n

“Uzaydan Dünya’nın resmini çekmişler.”\n

cümlesinde “Dünya” özel bir isimdir. Çünkü bir gezegeni karşılar. Ancak;\n

“Dün, seni, dünyayı dolaştım, bulamadım.” cümlesinde “dünya” çok yer gezmek anlamında mecaz bir anlama gelmiş ve cins ismi olmuştur.\n\n

Not : Özel isimlerin baş harfleri daima büyük harfle yazılır.\n\n

 Karşıladığı Varlığın Sayısına Göre:\n\n

a. Tekil İsim : \n
        Sayıca tek bir varlığı karşılayan isimlerdir: Kalem, silgi, ev...\n

b. Çoğul İsim : \n
        Sayıca birden çok varlığı karşılayan isimlerdir. İsimlere (-ler, -lar) eki getirilerek yapılır: Ağaçlar, evler, kitaplar...\n

c. Topluluk İsmi : \n
        Çoğul eki almadan birçok varlığı karşılayan isimlerdir: Toplum, halk, millet, ordu, bölük, sürü...\n

Topluluk isimleri de çoğul eki alabilir. Bu durumda grupların çoğulu bildirilmiş olur. Örneğin “Dünya milletlerinin yakınlaşması gerekir.” derken
        kendi içinde bir grup oluşturan “millet” sözüyle birden fazla grup anlatılmış olur.\n\n

İsimleri ayrıca somut ve soyut oluşlarına göre de gruplandırabiliriz. Ancak daha önce soyut, somut anlamı açıkladığımızdan,
        burada ayrıca üzerinde durmayacağız. Somut anlamlı olan “masa” sözcüğünün somut; soyut anlamlı olan “neşe” sözcüğünün
        soyut isim olduğunu bilmeliyiz.\n\n

SIFAT (ÖNAD)\n\n

İsimleri niteleyen ya da belirten sözcüklerdir.\n

Sıfatlar ancak varlıklarla ortaya çıkar. Bu nedenle tek başlarına kullanılamaz. Sıfat olarak kullanılan çoğu sözcük bazen bir kavramın karşılığıdır.
        Örneğin “mavi”, bir renk ismidir, “iki”, bir sayı ismidir. Ancak bu sözcükler isimlerin özelliklerini bildirecek duruma gelirse sıfat olur. Yani;\n

“Mavi gözlerine bayıldım.” cümlesinde “mavi” göz isminin rengini bildirdiğinden sıfattır. Ya da “iki” sözü; “İki kalemi vardı.” cümlesinde
        kalemlerin sayısını bildirdiğinden sıfat olmuştur.\n

Ancak sıfatın mutlaka isimden önce gelmesi gerekmez. Bazen bir ismin niteliğini bildirmesine rağmen isimden önce gelmediği de olur.\n

“Elinde güzel bir çiçek vardı.” cümlesinde “güzel” sözü isimden önce gelerek onun sıfatı olmuş. Biz aynı cümleyi;\n

“Elindeki çiçek güzeldi.” diye de söyleyebiliriz. Bu durumda “güzel” sözü yine çiçeğin bir niteliğini bildirir. Öyleyse yine sıfat görevindedir.\n

Bu genel bilgilerden sonra, şimdi de sıfatların çeşitlerini görelim.\n\n

a. Niteleme sıfatları\n\n

Varlıkların yapısal özelliklerini ortaya koyan sıfatlardır. Bunlar varlığın nasıl olduğunu bildirir ve isme sorulan “nasıl” sorusuna cevap verir.\n

“Kurumuş yapraklar yere döküldü.” cümlesindeki altı çizili sözcük, yaprağın nasıl olduğunu yani niteliğini bildiriyor. İsme “Nasıl yapraklar?”
        diye sorarsak cevap olarak “kurumuş” sözünün geldiğini görürüz.\n

b. Belirtme sıfatları\n\n

Varlıkların diğer varlıklarla ilgileri sonucunda aldığı özellikleri belirten sıfatlardır. Kendi arasında dört gruba ayrılır.\n

İşaret Sıfatı: \n
        Varlıkların bulunduğu yerleri gösteren sıfatlardır. Söyleyen kişinin, sözünü ettiği nesneye uzaklığına göre değişir.\n

“Bu evi biz aldık.” cümlesinde evin yakın olduğu;\n

“Şu evi biz aldık.” cümlesinde biraz uzak;\n

“O evi biz aldık.” cümlesinde çok uzak ya da, sözü edilen bir evin olduğu anlaşılır. Bu cümlelerde altı çizili sözcükler işaret sıfatıdır.
        Bu tür sıfatlar isme “hangi” sorusunun sorulmasıyla bulunur. “Hangi ev?”, “ “Bu ev” gibi...\n\n

Bazı işaret sıfatları ise yer bildirir. Bunlar çoğu zaman “-ki” ekini alarak kullanılır.\n

Buradaki evi biz aldık.\n

Şuradaki evi biz aldık.\n

Oradaki evi biz aldık.\n

cümlelerinde bulunan altı çizili sözcükler yer bildiren işaret sıfatlarıdır. Bunların dışında; öteki sokak, beriki ağaç gibi yer bildiren sıfatlar da vardır.\n\n

Sayı Sıfatları : \n
        İsimlerin sayısal özelliklerini bildiren sıfatlardır. Birkaç türü vardır.\n

Sınıfta yedi öğrenci vardı.(Asıl sayı sıfatı) \n


Yedinci öğrenci gelsin.(Sıra sayı sıfatı)\n

Yedişer kişi geldi.(Üleştirme sayı sıfatı)\n

Yedi de bir ihtimal var.(Kesir sayı sıfatı)\n


Çeyrek ekmek aldı.(Kesir sayı sıfatı)\n\n


Bunların dışında bazı kaynakların topluluk sayı sıfatı diye adlandırdığı, ikiz çocuk gibi sıfatlar da vardır.\n

Belgisiz Sıfat :\n İsimlerin nicelik yönüyle belirsizliklerini ifade eden sıfatlardır.\n

Bazı konularda bilgisi yoktur.\n

Birtakım yanlış fikirleri vardı.\n

Hiçbir öğrenci gelmemişti.\n

Bütün kitapları aldı.\n

Her yer tertemizdi.\n

Bir gün bu iyiliğinizi ödeyeceğim.\n

cümlelerinde altı çizili sözcükler belgisiz sıfatlardır. İsimleri sayıca az çok belli etmişler ancak tam bir özellik bildirmemişlerdir.\n\n

Soru Sıfatı : \nİsimlerin niteliğini, herhangi bir özelliğini soran sıfatlardır. Bu sözcüklerin yerine konan sözcükler de sıfattır.\n

Nasıl filmleri seversin?\n

Kaçar lira ayırmamız gerekiyor?\n

Hangi soruyu çözemedi?\n\n

Adlaşmış Sıfat\n\n

Bazen kişinin tam olarak bilinmediği ya da niteliğinin vurgulanmak istendiği durumlarda isim söylenmeyip sıfat, ismin yerine geçirilebilir.
        Bu tür sözcüklere adlaşmış sıfat denir. Adlaşmış sıfatlar niteleme sıfatlarıyla yapılır.\n

“Korkak insanların kendine güveni yoktur.”\n

cümlesinde niteleme sıfatı olan “Korkak” sözcüğü,\n

“Korkakların kendine güveni yoktur.”\n

cümlesinde “insanlar” isminin düşmesiyle adlaşmış sıfat olmuştur.\n

Adlaşmış sıfat olan sözcükten sonra bir isim gelirse, anlam karışıklığını önlemek için iki sözcük arasına virgül (,) konur.\n

İhtiyar, adamlara şöyle bir baktı.\n

İhtiyar adamlara şöyle bir baktı.\n
Not : Sıfatla, onun nitelediği isim arasına hiçbir noktalama işareti konmaz.\n\n

ZAMİR (ADIL)\n\n

İsim olmadıkları halde isim gibi kullanılan bu sözcüklere zamir diyoruz. Cümle içinde zamirin karşıladığı isim ya da söz öbeği bilinmiyorsa,
        cümle belirsiz bir anlam taşır.\n

Zamirler değişik bölümlere ayrılır. Bunları şu şekilde sıralayabiliriz:\n\n

Şahıs zamirleri\n

Dönüşlülük zamiri\n

İşaret zamirleri\n

Belgisiz zamirler\n

Soru zamirleri\n

Şimdi bunları tek tek inceleyelim.\n\n

1. Şahıs (kişi) Zamirleri\n

Şahıs isimlerinin yerine geçen zamirlerdir. Dilimizde altı şahıs olduğuna göre altı tane şahıs zamiri var demektir.\n

Ben biliyorum.\n

Sen biliyorsun.\n

O biliyor.\n

Biz biliyoruz\n

Siz biliyorsunuz.\n

Onlar biliyorlar.\n\n

2. Dönüşlülük Zamiri\n

Bu zamir “kendi” sözcüğüdür. Şahıs isimlerinin yerine geçebileceği gibi hayvan isimlerinin ya da cansız varlıkların isimlerinin yerine de geçebilir.
        Çoğu zaman ek alarak kullanılır.\n

Kendim, Kendimiz, Kendin, Kendiniz, Kendi, Kendileri\n

Bu sözcüklerdeki altı çizili ekler dönüşlülük zamirinin hangi şahsı ifade ettiğini gösterir.\n

Dönüşlülük zamirinin en önemli özelliği, diğer zamirlerle beraber kullanılabilmesidir. Böyle durumlarda zamir, pekiştirme anlamı taşır.\n

“Bu soruyu ben kendim çözdüm.”\n

cümlesinde hem “ben” hem “kendim” zamirleri kullanılmış; böylece “ben” zamirinin anlamı kuvvetlenmiş.\n\n

3. İşaret Zamirleri\n

İsimleri, yerlerini işaret ederek karşılayan zamirlerdir. Bunlar işaret sıfatının zamirleşmesiyle oluşmuştur.\n

Bu  geldi.   Bunlar alındı.\n

Şu satıldı.   Şunlar çağırdı.\n

O gidecek.  Onlar beğenildi.\n

cümlelerinde altı çizili sözcükler işaret zamirleridir. Burada üçüncü tekil şahıs için kullanılan “o” zamiriyle, işaret zamiri olan “o”
        zamirini karıştırmayalım. Şahıs zamirleri sadece şahıslarda kullanılır.\n

“O, ders çalışıyor.” cümlesinde şahıs zamiri olan “o” sözü “O, demirden yapılmış.” cümlesinde insan olamayacağından işaret zamiri olmuştur.\n

Ancak işaret zamirleri insanlar için de kullanılabilir.\n

“Bu benim kardeşim, şu da onun arkadaşı.”\n

cümlesinde altı çizili zamirler işaret zamiri oldukları halde şahıs isimlerinin yerlerine geçmiş. Bu durumda “o” işaret zamirinin de insanı
        karşılayacağı düşünülebilir. Örneğin sınıfta işaret ederek,\n

“Bu, tembel; şu, biraz çalışkan; o, sınıfın en iyisi.”\n

dersek “o” işaret zamiridir. Çünkü “o” şahıs zamiri sözü edilen kişinin yanımızda olmadığı yani bizim onu görmediğimiz durumlarda kullanılır.\n

Bunların dışında işaret bildiren başka zamirler de vardır. Ancak bunların yapısı biraz farklıdır.\n

Burası eskiden boştu.\n

Şurası sizin ev miydi?\n

Orası pek hoşuma gitmedi.\n

Buraları bize aitti.\n

Şuraları temizleyin.\n

Oraları unuttum bile ben.\n

cümlelerinde altı çizili sözcükler de işaret zamirleridir. Bunların dışında,\n

“Bu kitap benim, öteki senin.”\n

cümlesindeki altı çizili zamir gibi daha birkaç işaret zamiri de vardır.\n\n

4. Belgisiz Zamirler\n

İsimleri, tam olarak belli olmayan bir nicelik yönünden belirten belgisiz sıfatlar, isimler düşünce onları karşılar ve belgisiz zamir olur.\n

“Bazı insanlar çalışkandır.” cümlesinde altı çizili sıfat;\n

“Bazıları çalışkandır.” cümlesinde zamir olur. Çünkü “insanlar” isminin yerine geçer. Bunu birkaç örnekte daha gösterelim.\n

Birçok öğrenci bu konuyu bilmez.(sıfat)\n
 sıfat

Birçoğu bu konuyu bilmez.(zamir)\n

Hiçbir kalemi beğenmedim.(sıfat)\n

Hiçbirini beğenmedim.(zamir)\n

Birkaç yaşlı parkta oturuyordu.(sıfat)\n

Birkaçı parkta oturuyordu.(zamir)\n

Sıfat olarak kullanılmayan belgisiz zamirler de vardır:\n

Herkes senin burada olduğunu sanıyordu.\n

Kimse ben haber vermeden içeri girmesin.\n

Hepsi de çok ucuz fiyata satılmış.\n

Bu cümlelerdeki altı çizili sözcükler sadece zamir olarak kullanılabilir.\n\n

5. Soru Zamirleri\n\n

İsimlerin yerlerine soru yoluyla geçen sözcüklerdir. Bu sözcüklerin yerine, sorduğu isimler getirilebilir.\n

“Bu çiçeği sana arkadaşından başka kim getirir?”\n

cümlesinde altı çizili söz, çiçeği getiren kişinin isminin yerine kullanılmıştır. Bu kişinin ismini “kim” zamirinin yerine koyabiliriz.\n

Çarşıdan ne aldın?\n

Nerede oturuyorsunuz?\n

Hangisi önce geldi?\n

Kaçı bizimle gelecek?\n

Zamirler, kendileri gibi ismin yerine geçen adlaşmış sıfatlarla karıştırılmamalıdır. Bunların ikisi de ismin yerine geçiyor.
        Ancak zamirler isimlerin herhangi bir niteliğini bildirmediği halde adlaşmış sıfatlar ismi niteliğiyle beraber karşılar.\n

Bu kadın dün de gelmişti.\n

Yaşlı kadın dün de gelmişti.\n

Bu cümlelerde altı çizili sözlerin ikisi de sıfattır. Birincisi işaret sıfatı, ikincisi ise niteleme sıfatıdır. Bu sıfatların belirttiği
        “kadın” isimleri cümleden çıkarılırsa,\n

“Bu dün de gelmişti.”\n

“Yaşlı dün de gelmişti.”\n

şekline gelen cümlelerde altı çizili sözler ismin yerine geçmişlerdir. Bu sözcüklerin anlamlarına baktığımızda “bu” sözcüğünün,
        yerine geçtiği ismin niteliğini bildirmediğini, “yaşlı” sözcüğünün ise bildirdiğini görüyoruz. Öyleyse birincisi zamir, ikincisi adlaşmış sıfattır.\n\n

ZARF (BELİRTEÇ)\n\n

İsimlerin varlıkları ya da kavramları karşıladığını, fiillerin ise hareketleri, oluşları karşıladığını belirtmiştik. Varlıkların nasıl belli nitelikleri
        varsa, fiillerin de belli nitelikleri vardır. İsmin niteliğini bildiren sözcüklere sıfat demiştik. Fiillerin niteliğini bildiren sözcüklere de
        zarf diyoruz.\n

“Güzel bir evde oturmak istiyorum.” cümlesinde “güzel” sözcüğü “ev” isminin niteliğini bildiriyor, onun nasıl olduğunu açıklıyor. Öyle ise bu sözcük sıfat
        görevindedir.\n

Aynı sözcük;\n

“Bu ev uzaktan daha güzel görünüyordu.” cümlesinde “görünmek” fiilinin nasıl olduğunu bildiriyor. İşte bu durumda “güzel” sözü zarftır.\n

Kısaca zarflar fiillerle ilgili sözcüklerdir. Bunun dışında, sıfatın, adlaşmış sıfatın veya başka bir zarfın derecesini bildiren zarflar da vardır.\n\n

1. Durum Zarfları\n

Fiilin durumunu yani nasıl yapıldığını bildiren sözcüklerdir. Fiile sorulan “nasıl” sorusuna cevap verir.\n

O, hızlı koşardı. (Nasıl koşardı?)\n

Çok tatlı gülümsüyor. (Nasıl gülümsüyor?)\n

Bu günler zor geçecek. (Nasıl geçecek?)\n

cümlelerinde altı çizili sözler durum bildiren zarflardır. Bu sözcüklerden sonra isim gelseydi sözcükler sıfat olacaktı.\n

Zarfın mutlaka fiillerden önce gelmesi şart değildir. Zarfla fiil arasına başka sözcükler girebilir.\n

“Dışarıdan kesik kesik köpek havlamaları geliyordu.”\n

cümlesinde “kesik kesik” zarfıyla onun nitelediği fiil arasına başka öğe girmiştir. Elbette bu zarfın özelliğini değiştirmez.\n\n

2. Zaman Zarfı\n

Fiilin ne zaman yapıldığını bildiren sözcüklerdir. Fiile sorulan “ne zaman” sorusuna cevap verir.\n

Tatilden dün dönmüşler.\n

Akşama bizde toplanıyoruz.\n

Artık buradan gitmelisin.\n

cümlelerinde altı çizili sözcükler fiilin zamanını bildirdiklerinden zarf görevindedirler.\n\n

3. Yer - Yön Zarfı\n

Fiilin yöneldiği yeri bildiren sözcüklerdir. Fiile sorulan “nereye” sorusuna cevap verir ve ek almaz. Bu tür zarfların sayısı bellidir.\n

“Yukarı çık, ben de geliyorum.” cümlesinde, fiile “Nereye çık?” diye sorarsak, “yukarı” cevabı gelir. Ek de olmadığına göre yer - yön zarfıdır.
        Eğer cümle “Yukarıya çık.” şeklinde olsaydı, sözcük isim görevinde kullanılmış olacaktı.\n

Aşağı indi.   \n   Öte gitti.\n

Geri geldi. \n      Beri geldi.\n

İleri gitti. \n  Dışarı çıktı.\n

İçeri girdi.\n

cümlelerinde altı çizili sözcükler yer zarflarıdır.\n\n

4. Azlık - Çokluk (Miktar) Zarfları\n

Zarflar içinde çok değişik özellikler gösteren sözcüklerdir bunlar. Fiilin, sıfatın, zarfın, adlaşmış sıfatın miktarlarını bildirebilen geniş
        bir kullanım alanına sahiptir. Bu zarflar “ne kadar” sorusuna cevap verir.\n
“Pastadan biraz alabilir miyim?”\n

cümlesinde “alabilir miyim” fiiline “Ne kadar” sorusunu sorarsak “biraz” cevabı gelir. İşte fiilin miktarını bildiren bu sözcük zarftır.\n

Bu tür zarflar sıfata sorulan “ne kadar” sorusuna da cevap verebilir.\n

Örneğin;\n

“Çok güzel bir kitaptı.” cümlesinde “kitap” isimdir. “Nasıl kitap?” diye sorarsak “güzel” sıfatı cevap verir. “Ne kadar güzel?” diye sorarsak
        “çok” cevabı gelir. İşte sıfatın derecesini bildiren “çok” sözcüğü zarftır. Çünkü burada çok olan güzelliktir.\n

Bu tür zarflar, başka bir zarfın derecesini de bildirebilir. Bu durumda zarfa sorulan “ne kadar” sorusuna cevap verir.\n

“Çok hızlı koşuyor.” cümlesinde “koşuyor” fiildir. “Nasıl koşuyor?” diye sorarsak “hızlı” zarfını buluruz. “Ne kadar hızlı?” diye sorduğumuzda ise
        “çok” cevabı gelir. Zarfın derecesini bildiren bu sözcüğe de zarf diyoruz.\n

Bunlar adlaşmış sıfatların da derecelerini bildirebilir.\n

“Bu plan en yaşlılar da göz önüne alınarak hazırlandı.”\n

cümlesinde “yaşlılar” adlaşmış sıfattır. Buna “Ne kadar yaşlı?” diye sorarsak “en yaşlılar” cevabı gelir. Yaşlıların derecesini bildiren
        “en” sözü zarftır. Örnekleri çoğaltalım.\n

O, bu derse pek çalışmadı. (Fiilin zarfı)\n

Pek sağlam bir ayakkabıya benzemiyor. (Sıfatın zarfı)\n

Pek akıllısın sen de! (Adlaşmış sıfatın zarfı)\n

“Ne kadar” sorusu elbette sadece zarfı buldurmaz.\n

“Fazla mal göz çıkarmaz.” cümlesinde altı çizili sözcük “mal” isminin miktarını bildirdiği için sıfattır. Çünkü isimlerin zarfı olmaz.\n

“Bu kadar çok arabayı nasıl taşıyor bu köprü?” derken “çok” sözü “araba” isminin sıfatı, “bu kadar” sözü de “çok” sıfatının zarfıdır.\n

Bazen cümlede birden fazla zarfın veya sıfatın olması, aklımızı karıştırabilir.\n

“Sevimli , sarışınbir çocuk içeri girdi.” cümlesinde “çocuk” isim, “sarışın” sıfat, “sevimli” sıfattan önce geldiği için zarfttır, gibi bir
        yanlış düşünceye kapılmayalım. Bir sözcüğün, zarfın ya da sıfatın zarfı olması sadece “ne kadar” sorusuna cevap vermesiyle, yani derece
        bildirmesiyle mümkündür. Bu cümlede ise altı çizili bütün sözcükler ismin sıfatlarıdır.\n\n

5. Soru Zarfı\n

Cümlelerde zarfları bulmak için kullandığımız sorular vardı. Bunların hepsi - nereye hariç - soru zarflarıdır.\n

Nasıl bu kadar güzel konuşuyor?\n

Gittiği yerden ne zaman dönecek?\n

Ne kadar hızlı yüzüyor?\n

Neden söz vermesine rağmen gelmiyor?\n

Ne gülüp duruyorsun iki saattir?\n

cümlelerinde altı çizili sözcüklerin hepsi soru zarfıdır.\n\n

İSİM ÇEKİM EKLERİ\n\n

İsim soylu sözcüklere gelerek onlara cümlede görev ve anlam kazandıran eklerdir. Sadece isimlerle ilgili olmayıp zamir,
        sıfat ve zarflarla da ilgili olduğundan isim soylu sözcüklerin sonunda işledik. Bu ekleri şöyle gösterebiliriz.\n

Çokluk eki\n

Hal ekleri\n

Eşitlik eki\n

İyelik eki\n

İlgi eki\n\n

A. ÇOKLUK EKİ\n\n

Asıl işlevi isimlerin sayı bakımından çokluğunu bildirmektir.\n

Kalemler , çantalar , defterler alındı.\n\n

B. HAL EKLERİ\n\n

İsim soylu sözcüklere gelerek onların yüklemle ya da diğer sözcüklerle ilgilerini sağlayan eklerdir. Bunları şu şekilde inceleyebiliriz.\n\n

1. - i hal eki (yükleme hali)\n

“Ev - i gördüm.”\n

“Odun - u yardım.” cümlelerinde kullanılan eklerdir. Fiilin neyi etkilediğini gösterir. Fiile sorulan “kimi, neyi” sorularına cevap verir.\n\n

2. - e hal eki (yönelme hali)\n

“Eve gitti.” cümlesinde yer bildirir.\n

“Yaza gelecekler.” cümlesinde zaman bildirir; zarf yapar.\n

“Beş bin liraya aldım.” cümlesinde miktar bildirerek zarf yapar.\n

“Başbaşa resim çektirmişler.” cümlesinde durum bildirerek zarf yapmış.\n

Bu ek “ben” ve “sen” şahıs zamirlerine geldiğinde, zamirlerin yapısını değiştirir ve onları “bana”, “sana” şekline çevirir.\n

Bu eki,\n

“Haberi duyunca koşa koşa olay yerine geldi.”\n

“Elindeki taşları oraya buraya rastgele atıyordu.”\n

“Saat üçü beş geçe istasyonda buluşacağız.” cümlelerinde altı çizili eklerle karıştırmayalım. “-e” hal eki fiillerin kök ya da gövdelerine eklenmez.\n\n

3. - de hal eki (bulunma hali)\n

“Evde bekliyor.” cümlesinde yer bildirir.\n

“Ayakta bekliyor.” cümlesinde durum bildirerek zarf yapmış.\n

“3te gelecek.” cümlesinde zaman bildirerek zarf yapmış.\n

“Onlar gözde insanlar.” cümlesinde eklendiği sözcüğün anlamını değiştirmiş ve sıfat yapmış. Elbette bu durumda yapım eki olmuş.\n

“Buralarda saz boyunda otlar biter.” cümlesinde sıfat yapmış ancak yapım eki olmamış.\n\n

4. - den hali (çıkma durumu)\n

“Evden çıktı.” cümlesinde yer bildirmiş.\n

“Akşamdan gidelim.” cümlesinde zaman bildirmiş.\n

“Sıradan insanlardı onlar.” cümlesinde eklendiği sözcüğün anlamını değiştirerek sıfat yapmış ve yapım eki olmuş.\n

“Senden iyi arkadaş bulamam.” cümlesinde karşılaştırma bildirmiş.\n

“Sıkıntıdan tırnaklarını yerdi.” cümlesinde neden bildirmiş.\n

“Her taraf kağıttan uçaklarla doluydu.” cümlesinde bir şeyin neyden yapıldığını göstermiş.\n

“Birden ayağa fırladı.” cümlesinde durum bildirmiş. Bu tür örnekler çoğaltılabilir. Önemli olan, eklerin cümle içindeki anlamını kavramaktır.\n\n

C. EŞİTLİK EKİ\n\n

İsim soylu sözcüklere gelip onlara değişik anlamlar katan ve anlama bağlı olarak onları sıfat, zarf yapan - ce , -ca (-çe, -ça) ekleridir.\n

Böyle çocukça davranmamalısın. (benzerlik)\n

Sınıfça geziye gittik. (topluluk)\n

Kiloca o daha şişmandı. (karşılaştırma)\n

Bence bu kazak daha güzel. (kanaat)\n

Çocuğu iyice dövmüşler. (pekiştirme)\n

Onca işim arasında seni mi düşüneyim? (derecelendirme)\n

Bu ve buna benzer anlamlar katan eşitlik eki ayrıca sözcüğün görevini de değiştirir. Birinci cümledeki “çocukça” sözü zarftır.
        Ancak bu sözcük eşitlik eki almadan çocuk ismini karşılar. Ek alınca türü değişmiştir.\n\n

D. İYELİK EKİ\n\n

Eklendiği ismin bir şahsa ya da nesneye ait olduğunu gösteren ektir. Aitlik ilgisini, kendinden önceki bir sözcüğe ya da söz öbeğine
        bağlayarak bildirir. Altı şahsa göre çekimlenir.\n

defter - im \n

silgi - m\n

defter - in  \n

silgi - n\n

defter - i \n

silgi - si\n

defter - imiz\n

silgi - miz\n

defter - iniz\n

silgi - niz\n

defter - leri\n

silgi - leri\n\n


İki ayrı sözcük üzerinde gösterdiğimiz ekler iyelik ekleridir. Görüldüğü gibi eklendiği isimlerin kime ait olduğunu bildiriyorlar.\n

İyelik eklerinin değişik işlevleri vardır. Bunlardan önemli olanları açıklayalım.\n

Belgisiz sıfatların, belgisiz zamir durumuna dönüşmeleri sırasında, düşen ismin yerine iyelik eki getirilir.\n

Bazıöğrenciler gelmedi.\n

Bazıları gelmedi.\n

Yer bildiren zamirlerde kullanılır.\n

Burası çok sıcak.\n

İsim tamlaması yapar. Bunu birazdan ayrıntılarıyla açıklayacağız.\n

Sıfat görevinde bulunan bazı sözcüklerde bulunur. Ancak bu durumda iyelik eki olma özelliğini tamamen kaybeder:\n

Güzelim memleketi ne hale getirdiler.\n

O canım ağaçları kesmişler.\n

İyelik eklerini benzer eklerle karıştırmamak gerekir.\n

Kitab - ı geri verdim.\n

Kitab - ı çok değerlidir onun.\n

cümlelerinde altı çizili eklerin şekil olarak aynı olduklarını görüyoruz. Bunlardan hangisinin iyelik eki olduğunu hangisinin olmadığını
        anlamak için sözcüğe “kimin” sorusunu soralım. İyelik ekleri aitlik bildirdiğinden bu soruya cevap verecektir. Buna göre “Kimin kitabı?” diye
        sorduğumuzda ikinci cümlenin cevap verdiğini ve “Onun kitabı kayboldu.” şeklinde söylenebildiğini görüyoruz. Öyleyse “- ı” eki ikinci cümlede
        iyelik eki, birinci cümlede ise “Neyi aldı?” sorusuna cevap verdiğinden “-i” hal eki olarak kullanılmıştır.\n

Öğretmenim beni severdi.\n

Öğretmenim artık ben de.\n

cümlelerinde de benzer ekleri görüyoruz. Hangisinin iyelik eki olduğunu aynı yöntemle bulalım. “Kimin öğretmeni?” sorusuna sadece birinci
        cümle cevap verir ve “Benim öğretmenim.” şeklinde söylenebilir. İkinci cümle ise öğretmen isminin ait olduğu kişiyi bildirmez. Bu
        cümleyi ancak “Ben öğretmenim.” şeklinde söyleyebiliriz; aitlik değil oluş bildirir. Bu anlamı veren eki ileride “ekeylem” olarak inceleyeceğiz.\n\n

E. TAMLAYAN EKİ\n\n

İyelik ekiyle çok sıkı biçimde ilgisi olan bir ektir. Eklendiği isme ait olan başka bir sözün varlığını gösterir. Bağlı olduğu isim ilgi ekli
        isimden sonra gelir.\n

Ben - im    kitabım\n

Sen - in    kitabın\n

O - nun    kitabı\n

Biz - im    kitabımız\n

Siz - in    kitabınız\n

Onlar -ın  kitapları\n


zamirlerde bulunan ve ayrı olarak gösterdiğimiz ekler ilgi ekleridir. İlgi ekli zamire ait olan “kitap” isminin ise iyelik eki aldığını görürüz.
        O yüzden bir sözcükte ilgi eki varsa, bu eke bağlı, iyelik ekli bir sözcük, gizli ya da açık, mutlaka vardır.\n\n

İSİM TAMLAMALARI\n\n

Bir ismin aitlik ilgisi bakımından daha belirli hale gelmesi için başka bir isim tarafından tamlanmasıyla meydana gelen söz öbeğine denir.\n

“... camı kırıldı.” cümlesine baktığımızda aklımıza hemen “Neyin camı?” sorusu geliyor. Demek ki bu cümlede camın nereye ait olduğu belli değil.\n

Bu cümleyi,\n

“Arabanın camı kırıldı.” şeklinde söylersek aitlik ilgisi tamamlanmış olur. Bu şekilde oluşan söz öbeğine de isim tamlaması denir.
        İsim tamlamasında birinci isme “tamlayan”, ikinci isme “tamlanan” adı verilir.\n

İsim tamlamaları dört grupta incelenir.\n\n

1. Belirtili isim Tamlaması\n\n

Tamlayanın ilgi, tamlananın iyelik eki aldığı tamlamalardır. Bu tür tamlamalarda son derece kuvvetli bir aitlik ilgisi vardır.\n

“Çiçeklerin kokusu etrafa yayıldı.”\n

cümlesinde altı çizili söz öbeği bir belirtili isim tamlamasıdır.\n

“- den” hal eki tamlayanda kullanılan ilgi ekinin yerine geçerek belirtili isim tamlaması kurabilir.\n

“Öğrencilerden ikisi burada beklesin, diğerleri bizimle gelsin.” cümlesinde “öğrencilerden ikisi” sözü belirtili isim tamlamasıdır.
        Biz bunu “öğrencilerin ikisi” biçiminde de söyleyebiliriz.\n

Bir tamlayan birden fazla tamlanana bağlanabileceği gibi, bir tamlanan birden fazla tamlayana da bağlanabilir.\n

“Ağaçların yaprakları, dalları, gövdesi öyle görkemliydi ki....”\n

cümlesinde “ağaçların” tamlayan; “yaprakları, dalları, gövdesi” tamlanandır.\n

“Kırların, çiçeklerin, kuşların, böceklerin neşesi hepimizi coşturmuştu.” cümlesinde “kırların, çiçeklerin, kuşların, böceklerin” tamlayan;
        “neşesi” tamlanandır.\n

Bu tür tamlamalar belirtili isim tamlaması sayılır.\n\n

2. Belirtisiz İsim Tamlaması\n\n

Tamlayanın ilgi eki almayıp tamlananın iyelik eki aldığı tamlamalardır. Bu tür tamlamalarda bir ismin başka bir isme aitliğinden çok bir nesne
        ya da kavram ismi oluşturmak esastır.\n

“Ayakkabının bağını alabilir miyim?”\n

cümlesindeki “ayakkabının bağı” tamlaması belirtilidir ve belli bir ayakkabıya ait olan bir bağdan söz etmektedir. Biz bu tamlamayı
        “ayakkabı bağı” şeklinde söylersek yani “- nın” ekini kaldırırsak tamlama belirtisiz olur. Bu durumda belli bir ayakkabıya ait olan bir
        bağdan değil de bir bağ türünden söz edilmiştir. Bu özelliğinden dolayı tamlayanla tamlanan arasına başka bir öğe giremez.\n\n

3. Takısız İsim Tamlaması\n\n

Takısız isim tamlamalarında tamlayan ilgi eki almadığı gibi tamlanan da iyelik eki almaz. Bunlar anlamlarına göre iki gruba ayrılır.\n\n

a. Bir şeyin neyden yapıldığını gösterir.\n

“Demir kapı gıcırdayarak örtüldü.”\n

cümlesindeki “demir kapı” sözü kapının demirden yapıldığını gösterir. “Porselen vazo”, “taş duvar”, “çelik kasa” tamlamaları da bunlara örnektir.\n\n

b. Bir şeyin neye benzediğini bildirir.\n
“Menekşe gözlere bayıldım.” sözünde “Menekşe gözler” buna örnektir ve “gözün menekşeye benzediğini” bildirir. Aslında “menekşe” bir çiçek ismidir,
        burada da bir çiçek olma özelliğini kaybetmemiştir. Aşağıdaki tamlamalar da buna benzer.\n

“Aslan askerler geldi.”\n

“Gül yanağa vuruldum.”\n\n

4. Zincirleme İsim Tamlaması\n\n

Tamlayanın, tamlananın veya her ikisinin kendi içinde başka bir isim tamlaması olduğu söz öbekleridir.\n
“Macera romanlarının okuyucusu çoktur.” cümlesinde “macera romanları” belirtisiz isim tamlamasıdır. Bu tamlamaya “-nın” ilgi eki eklenmiş ve tamlama
        “okuyucusu” tamlananına bağlanmış. Böylece iki tamlama iç içe girmiş ve zincirleme isim tamlaması olmuştur.\n\n

SIFAT TAMLAMASI\n\n

Bir ismin, bir veya daha fazla sıfat tarafından nitelendiği ya da belirtildiği söz öbeklerine denir. Tamlamada sıfat daima isimden önce gelir.\n

“Yeşil gözleri beni derinden etkiledi.” cümlesinde “göz” isim, “yeşil” sıfattır.\n

“O tatlı, yeşil gözler beni derinden etkiledi.” şeklinde söylersek , bu durumda "göz” isminin, “o”, “tatlı”, “yeşil” sıfatları tarafından belirtildiğini venitelendiğini görürüz.\n
Sıfat Grubu (Bileşik Sıfat)\n
Sıfat görevinde bulunan söz öbeği kendi içinde isim tamlaması, sıfat tamlaması, ikileme, pekiştirilmiş sıfat, derecelendirilmiş sıfat gibi özellikler taşıyorsa,
bu sıfata “bileşik sıfat” ya da “sıfat grubu” denir.\n
“Uzun boylu bir öğrenci seni sordu.”\n
cümlesinde altı çizili söz “öğrenci” isminin sıfatıdır. Bu sıfatı incelediğimizde “uzun boy” sıfat tamlamasına “- lu” eki getirilerek yeni bir sıfat oluşturulduğunu görürüz. Buna bileşik sıfat denir.\n
Bazen bu tür bileşik sıfatlarda isimle sıfatın yeri değiştirilip isme bir iyelik eki eklenir. Bu durumda sıfat “boyu uzun” biçiminde söylenir. Buna iyelik ekli sıfat grubu denir.\n
“El işi örtüyü masaya serdiler.”\n
cümlesinde “el işi” tamlaması belirtisiz bir isim tamlamasıdır ve “örtü” isminin sıfatı olarak kullanılmıştır. Bu da bileşik sıfattır.\n
Aşağıdaki altı çizili sözler de bileşik sıfat sayılır.\n
“Çok çalışkan bir kadındır o.”\n
“Güzel mi güzel bir şiir yazmış.”\n
“İrili ufaklı evler dağın yamacına dizilmişti.”\n
“Roman daha etkili bir türdür.”
    </string>

    <string name="sozcuk_anlamı">Sözcük, insanlar arasında anlaşmayı sağlayan dilin, anlamlı en küçük parçasıdır. Sözcükler, temelde bir varlık,
        kavram ya da eylemi karşılar; zamanla anlam genişlemesine uğrayarak değişik anlamlar kazanabilir.\n\n

Dünkü maçta kolu kırılan çocuk, okula gelemedi.\n
Ağacın kollarından biri fırtınada gövdesinden ayrıldı.\n
Okulda müzik koluna başkan seçildim.\n
Düşman dört bir koldan saldırıya geçti.\n

Yukarıdaki cümleleri incelediğimizde; “kol” sözcüğünün I.cümlede “insan vücudunda omuz başından parmak uçlarına kadar uzanan bölüm”, II.
        cümlede “ağaçlarda gövdeden ayrılan kalın dal”, III. cümlede “iş takımı, ekip”, IV. cümlede ise “kanat, taraf” anlamlarında kullanıldığını görüyoruz.\n\n

Balkondaki saksı bahçeye düştü.\n
Borçlarımızı düştükten sonra bu kadar paramız kaldı.\n
Annemler gidince kardeşime bakmak bana düştü.\n
Ona, babasının mirasından küçük bir ev düşmüş.\n
Yukarıdaki cümleleri incelediğimizde; “düşmek” sözcüğünün I. cümlede “yerçekiminin etkisiyle yukarıdan aşağıya inmek”, II. cümlede “çıkartmak, eksiltmek”,
        III. cümlede “ödevi veya yetkisi içinde bulunmak”, IV. cümlede ise “bir bölüşme sonunda payına ayrılmak” anlamlarında kullanıldığını görüyoruz.\n

Bu örneklerde görüldüğü gibi, bir sözcük, farklı cümlelerde farklı anlamlar kazanabilir. Sözcüklerin bu farklı anlamları; gerçek, mecaz, yan, terim, somut ve
        soyut anlam diye adlandırılır.\n\n

GERÇEK ANLAM\n\n

Sözcüğün, söylendiğinde akla gelen ilk anlamıdır. Buna, sözcüğün temel anlamı veya sözlük anlamı denir.\n

Çok kitap okumaktan gözlerim kanlanmıştı.\n
Soğuk ve yağışlı havalar, yaşamı zorlaştırıyor.\n
Ekmeği dilim-dilim keserek masaya koydu.\n
Yukarıdaki cümlelerde “göz” sözcüğü, görme organı; “soğuk” sözcüğü, ısısı düşük olan, sıcak karşıtı; “kesmek” sözcüğü, bıçak, makas gibi bir
        araçla bir şeyi ikiye ayırmak anlamlarında kullanılmıştır. Bu sözcükler, temel yani sözlük anlamlarıyla kullanıldığından, gerçek anlamlıdır.\n\n

MECAZ ANLAM\n\n

Sözcüğün, gerçek anlamından uzaklaşarak kazandığı yeni anlamdır.\n

Olaylara değişik gözlerle bakmasını bilmeliyiz.\n
Yeni öğrenci, nedense çok soğuk davranıyor.\n
Konuşmacı, gürültüden, konuşmasını yarıda kesti.\n
Yukarıdaki cümlelerde “göz” sözcüğü, bakış açısı; “soğuk” sözcüğü, duygudan ve sevgiden yoksun; “kesmek” sözcüğü bitirmek, sona erdirmek
        anlamlarında kullanılmıştır. Bu sözcükler, gerçek anlamlarından uzaklaştığı için mecaz anlam kazanmıştır.\n\n

YAN ANLAM (YAKIŞTIRMACA)\n\n

Şekil ve işlev benzerliğinden dolayı, bir sözcüğün başka bir varlığa ad olarak verilmesidir.\n

Aşağıdaki örneklerde koyu renkli sözcükler, yakıştırma yoluyla başka bir varlığa ad olarak yan anlam kazanmıştır.\n

masanın gözü\n
dağın eteği\n
geminin burnu\n
derenin ağzı\n
defterin yaprağı\n
uçurtmanın kuyruğu\n
kapının kolu\n
köprünün ayağı\n\n
TERİM ANLAMI\n\n

Bir bilim, sanat, meslek dalıyla veya bir konu ile ilgili özel ve belirli bir kavramı karşılayan sözcüklerdir.\n

Sanatçının son oyunu üç perdeden oluşuyor.\n

Bu cümlede “perde” sözcüğü “bir tiyatro oyununun bölümlerinden her biri” anlamına gelerek terim anlamıyla kullanılmıştır.\n

Aşağıda verilen koyu renkli sözcükler, karşılarındaki alanla ilgili olarak kullanıldığında terim anlamı kazanır.\n

meridyen, plato, atmosfer, yarımada —> coğrafya\n
uyak, redif, dize, ölçü, beyit, durak —> edebiyat\n\n
SOMUT ANLAM\n\n

Duyularımızdan (görme, işitme, koklama, dokunma, tatma) herhangi biriyle algılayabildiğimiz kavram ve varlıkları karşılayan sözcükler somut anlamlıdır.\n

çiçek, bulut, rüzgâr, gökyüzü, ışık, ses, yağmur, koku…\n\n

SOYUT ANLAM\n\n

Beş duyumuzdan herhangi biriyle algılayamadığımız; ancak var olduklarını akıl, inanç ve sezgilerimizle kabul ettiğimiz kavram ve varlıkları
        karşılayan sözcükler soyut anlamlıdır.\n

sevgi, heyecan, korku, hırs, iyilik, güzellik, akıl, aşk…\n\n

SOMUTLAŞTIRMA\n\n

Soyut anlamlı bir sözcüğün anlam genişlemesi yoluyla somut anlam kazanmasıdır.\n

Dedem çok iyi bir insandır.\n
İyilerin ömrü az olur.\n
Birinci cümlede “istenilen, beğenilen niteliklere sahip” anlamına gelerek soyut anlamıyla kullanılan “iyi” sözcüğü, ikinci cümlede
        “insan”ı karşılayarak somut anlam kazanmıştır.\n\n



SOYUTLAŞTIRMA\n\n

Somut anlamlı bir sözcüğün anlam genişlemesi yoluyla soyut anlam kazanmasıdır.\n

İhtiyar, otobüsten inerken kafasını kapıya çarpmış.\n
Bu kafayla hiçbir işte başarılı olamazsın.\n
Birinci cümlede “baş” anlamına gelerek somut anlamıyla kullanılan “kafa” sözcüğü, ikinci cümlede “akıl, mantık” anlamına gelerek soyut anlam kazanmıştır.\n\n

SÖZCÜK ANLAMIYLA İLGİLİ KAVRAMLAR\n\n

AD AKTARMASI (MECAZ-I MÜRSEL)\n\n

Bir sözcüğü, benzetme amacı gütmeksizin başka bir sözcüğün yerine kullanmaktır. Bu, “iç-dış, parça-bütün, sebep-sonuç, yazar-yapıt” gibi ilgilerle sağlanır.\n

Çok susayan çocuk şişeyi bir dikişte bitirdi.\n

Bu cümlede iç-dış ilgisi kurularak “şişe” sözcüğü, şişenin içindeki “içecek” yerine kullanılmıştır.\n

Yahya Kemal günümüzde de beğenilerek okunuyor.\n

Bu cümlede sanatçı-yapıt ilgisi kurularak “Yahya Kemal” sözü, sanatçının “yapıtları yerine kullanılmıştır.\n

Aşağıdaki cümlelerde geçen koyu renkli sözcüklerde ad aktarması vardır.\n

Okul yarın müzeye gidecek. (öğrenciler)\n
Teknemiz Ayvalık‘a birazdan yanaşacak. (Ayvalık İskelesi)\n
Bilgi için yan masaya başvurabilirsiniz. (görevli)\n
Yalova, fuara büyük ilgi gösterdi. (Yalova halkı)\n
Gezi için evden izin alamamış. (anne-baba)\n
Turnuvaya ünlü raketler katılacak. (tenisçi)\n\n
DOLAYLAMA\n\n

Anlatıma çekicilik katmak için bir sözcükle belirtilebilecek bir kavram veya varlığın birden fazla sözcükle anlatılmasıdır.\n

İhtiyar, hayat arkadaşını kaybedince çok üzüldü.\n

Bu cümlede “hayat arkadaşı” sözüyle “eş, hanım” anlatılmak istendiğinden, dolaylama yapılmıştır.\n

Aşağıda verilen koyu renkli sözler dolaylamaya birer örnektir.\n

kaleci —> file bekçisi\n
top —> meşin yuvarlak\n
Ankara —> Türkiye’nin kalbi\n
kömür —> kara elmas\n\n
GÜZEL ADLANDIRMA\n\n

Söylendiğinde insan zihninde olumsuz çağrışımlar uyandıran bazı durum, olay, kavram veya varlıkları güzel bir biçimde dile getirmektir.
        Güzel adlandırma da bir bakıma dolaylamadır. Ancak buradaki amaç, kavramın içindeki olumsuzluğu örtmeye çalışmaktır.\n

İşitme engelliler için haber bülteni birazdan başlayacak.\n

Bu cümlede “işitme engelli” sözü, olumsuz çağrışım yapan “sağır” sözcüğünün yerine kullanılmış ve güzel adlandırma yapılmıştır.\n

Aşağıda verilen koyu renkli sözler güzel adlandırmaya birer örnektir.\n

ölüm —> son yolculuk\n
cin —> iyi saatte olsunlar\n
kör —> görme engelli\n
verem —> ince hastalık\n
tabut —> tahta at\n\n
YANSIMA\n\n

Doğadaki seslerin taklit edilmesiyle oluşan sözcüklerdir.\n

Küçük dere şırıltılarla akıyordu.\n
Köfteler, ızgarada cızırdayarak pişiyordu.\n
Bu cümlelerde, “şırıltı” ve “cızırdamak” sözcükleri “şır” ve “cız” seslerinden türediğinden yansımadır.\n

Aşağıdaki cümlelerde geçen koyu renkli sözcükler birer yansımadır.\n

Az önce yukarıda bir gürültü oldu.\n
Eski döşemeler, yürüdükçe gıcırdıyordu.\n
Hasta, sabaha kadar horlayıp durdu.\n
Yavru kediler sokakta miyavlıyordu.\n
Çocuğun elindeki balon birden patladı.\n\n
Not: Aşağıdaki cümlelerde koyu renkli sözcükler, ses taklidi yoluyla oluşmadığından yansıma değildir.\n



Penceremin önünde her sabah kuşlar ötüşür.\n
Gölün yüzeyi bugün ışıl ışıldı.\n
Babası, yaramaz çocuğunu sürekli horluyordu.\n\n
DUYU AKTARIMI\n\n

Bir duyuyla algılanabilen kavram ya da varlığın başka bir duyuyla algılanabilecek biçimde kullanılmasıdır.\n

Dışarıdan keskin bir koku geliyordu.\n

Bu cümlede dokunma duyusu ile algılanabilen “keskinlik” kavramı, kokunun çok ağır ve yoğun olduğunu anlatabilmek için koklama duyusuna aktarılmıştır.\n

Sanatçı, sıcak tavırlarıyla hepimizi etkilemişti,\n
(dokunma —> görme)\n
Eski arkadaşlarla tatlı-tatlı konuştuk,\n
(tatma —> işitme)\n\n
SÖZCÜKLERDE ANLAM İLİŞKİLERİ\n\n

EŞANLAMLI (ANLAMDAŞ) SÖZCÜKLER\n\n

Yazılışları farklı, anlamları aynı olan sözcüklerdir.\n

beyaz- ak, kafiye – uyak, edebiyat – yazın, mana – anlam, eser – yapıt, hatırlamak – anımsamak…\n\n

KARŞIT (ZIT) ANLAMLI SÖZCÜKLER\n\n

Anlamca birbirlerine karşıt olan sözcüklerdir.\n

büyük – küçük, iç – dış, dolu – boş, açık – kapalı, var – yok, az – çok, alçalmak – yükselmek…\n

Bazı sözcüklerin karşıtı yoktur: orman, çiçek, yağmur, kar…\n

Bir sözcüğün olumsuzu, o sözcüğün karşıtı değildir.\n\n

EŞSESLİ (SESTEŞ) SÖZCÜKLER\n\n

Yazılışları ve okunuşları aynı, anlamları farklı olan sözcüklerdir.\n

Onun en sevdiği çiçek güldü. (bir çiçek adı)\n
Küçük çocuk uzun süre güldü. (gülmek eylemi)\n
Bahçedeki otları yoldu. (yolmak eylemi)\n
Oldukça çamurlu bir yoldu. (ulaşımda kullanılan zemin)\n
Eve akşamüzeri vardı. (varmak eylemi)\n
Elinde çiçekler vardı. (yok karşıtı)\n\n
Not: Yazılış ve okunuşlarında küçük de olsa farklılıklar bulunan sözcükler sesteş değildir.\n

adet (tane)\n
âdet (gelenek, görenek)\n
kar (yağış şekli)\n
kâr (kazanç)\n
hala (babanın kız kardeşi)\n
hâlâ (henüz)\n\n
İKİLEMELER\n\n

Anlamı pekiştirmek, güzelleştirmek, çeşitli anlam ilgileri kurmak için oluşturulmuş söz gruplarıdır.\n



İkilemeler aşağıdaki yöntemlerle oluşturulur:\n

Aynı sözcüğün tekrarı ile (yineleme):\n
yavaş-yavaş, güle-güle, yeşil-yeşil, bütün bütün…\n\n
Anlamdaş (eşanlamlı) sözcüklerle:\n
kılık kıyafet, şan şöhret, sorgu sual, sağlık sıhhat…\n\n
Yakın anlamlı sözcüklerle:\n
doğru dürüst, delik deşik, çalı çırpı, yalan yanlış…\n\n
Karşıt anlamlı sözcüklerle:\n
gece gündüz, büyük küçük, az çok, iyi kötü…\n\n
Biri anlamlı, biri anlamsız sözcüklerle:\n
eski püskü, yırtık pırtık, eğri büğrü, bölük pörçük…\n\n
Anlamsız sözcüklerle:\n
ıvır zıvır, eciş bücüş, abur cubur, abuk sabuk…\n\n
Yansıma sözcüklerle:\n
şırıl-şırıl, cızır-cızır, gacır gucur, küt-küt, tık tık…\n\n
Durum eki almış sözcüklerle:\n
el ele, elde avuçta, günden güne, şehirden şehire…\n\n

</string>

    <string name="yapı">Paragraf, bir düşünceyi aktarmak amacıyla bir araya getirilmiş cümleler topluluğudur. Dolayısıyla onu bir yazının
        küçük bir örneği olarak düşünebiliriz. Çünkü bir yazıda bulunması gereken birlik, bütünlük, anlam ve yapı uyumu gibi nitelikler paragrafta da aranır.\n

Bir yazı, nasıl, bir ana düşünce etrafında oluşur ve gelişirse bir paragraf da aynı biçimde bir ana düşünce cümlesi etrafında gelişir.
        Bir düşünce etrafında toplanan her cümle, kendinden öncekine ve sonrakine dil ve düşünce yönünden iyice bağlanmalıdır.
        Cümleler arasında doğal geçişler kurulmalı, boşluklar bırakılmamalıdır. Anlatımın etki gücünü artırmada bu bağlantıların büyük payı vardır.\n

Cümleler arasında dil ve düşünce bağlantısı:\n

Bir önceki cümlede geçen sözcük ya da sözcük öbeği bir sonraki cümlede tekrar edilerek,\n
Bir cümlede geçen kavram ya da sözlerin yerine, onları karşılayan adıllar, önadlar kullanılarak,\n
Bağlaçlardan yararlanılarak, (ama, fakat, çünkü, ne var ki…)\n
Aynı düşünce değişik biçimde tekrar edilerek sağlanır.\n
Aşağıdaki paragrafta cümlelerin birbirine anlamca nasıl bağlandığını ve bir bütün oluşturduğunu görelim:\n

(I) Biz gazeteciler, dışarıdan pek sevimli gözükmeyiz. \n(II) Sanırım bunun temelinde daha çok, işimizin eleştiri olması yatıyor. \n
        (III) Çünkü insanoğlu, doğası gereği, eleştiriden pek hoşlanmaz; eleştiriyi de eleştireni de hoşgörüyle karşılamaz.\n

Bu parçanın ilk cümlesinde bir düşünce dile getiriliyor. II. cümlesinde “bunun temelinde” sözüyle I. cümledeki düşünce açıklanarak
        cümleler arasında bağlantı kuruluyor. III. cümledeki “çünkü” bağlacı ve “insanoğlu eleştiriden pek hoşlanmaz” yargısı II. cümleyi açıklıyor,
        cümleler arasında anlamca bağ kuruyor.\n

Paragraf yapısı ile ilgili çeşitli soru tipleri, öğrencinin, paragrafın anlam bütünlüğünü kavrayıp kavrayamadığını ölçmeye yöneliktir.\n\n

Giriş Cümlesi\n\n



Paragrafın ilk cümlesidir. Açıklanıp geliştirilebilecek genel bir yargı içerir. Kendisinden önce başka cümleleri gerektirecek sözleri
        (çünkü, oysa, bunda, böylece, bu durum.„) içermez. Kendisinden sonraki cümlelere anlamca bağlanmalıdır.\n

Sanatçılar, yaşamlarıyla ve yapıtlarıyla topluma yol göstermelidir.\n
Okurlar; genellikle, kendi yaşamlarından izler buldukları yapıtlara ilgi gösterirler.\n
Yukarıdaki cümleleri incelediğimizde, bu cümlelerin dil ve düşünce yönüyle kendilerinden önce herhangi bir cümleye bağlı olmadığını görüyoruz.
        Dolayısıyla bu cümleler bir paragrafın “giriş cümlesi” olabilir.\n\n

Örnek 1:\n
Aşağıdakilerden hangisi bir yazının ilk cümlesi olmaya en uygundur?\n
A) Yeni öykücüler arasında Türkçeyi bütün güzelliği ile kullananlar var.\n
B) Başka öykülerini de dergilerde okumuştum ama bunu hepsinden güzel buldum.\n
C) Bunda, tiplerin çok canlı, öykülerinin otobiyografik olmasının da etkisi var.\n
D) Bir bakıma, bu son iki kitabi birer dil olayı olarak değerlendirilmelidir.\n
E) Birçok yeni öykücünün, buna gereğinden fazla önem verdiğini gördük.\n
(1987-ÖSS)\n
Çözüm:\n
Seçenekleri incelediğimizde B seçeneğinde “Başka öykülerini de” ve “bunu”, C seçeneğinde “Bunda”, D seçeneğinde “Bir bakıma, bu
        son kitabı” ve E seçeneğinde “buna” sözleri bu cümlelerin kendilerinden önceki cümlelerin devamı niteliğinde olduğunu gösteriyor
        Dolayısıyla bu cümleler bir yazının ilk cümlesi olamaz. A seçeneğinde ise kendinden önceki cümleye bağlayıcı hiçbir söz bulunmadığından
        bu cümle bir yazının ilk cümlesi olmaya uygundur. \n\n

Örnek 2:\n
—- Bir sözcük tek başınayken ses ve anlam yönünden etkileyici özellikler taşımayabilir. Ancak aynı sözcük cümlede öteki sözcüklerle
        yan yana geldiği zaman etkileyici nitelikler kazanır. Kısaca şunu demek istiyorum: Bir yapıtta anlatımın sağlamlığı, sözcüklerin seçimine
        ve bunların yerli yerinde kullanılmasına bağlıdır.\n
Bu parçanın başına, düşüncenin akışına göre aşağıdakilerden hangisi getirilebilir?\n
A) Bir yazıya başlarken akla ilk gelen sözcük en uygun sözcüktür.\n
B) Dillerin söz dağarcığı birbirinden farklıdır.\n
C) Sözcüklerin gücünü kullanımları belirler.\n
D) Düşünceleri, gelişigüzel söylemekten kaçınmak gerekir.\n
E) Süslü ve özentili anlatım iyi düşünememekten kaynaklanır.\n
(2005 – ÖSS)\n
Çözüm:\n
Parçada, bir sözcüğün tek başınayken ses ve anlam yönüyle etkileyici olmayabileceği, öteki sözcüklerle yan yana geldiğinde etkileyici
        nitelikler kazanabileceği anlatılıyor. Dolayısıyla parçanın başına “Sözcüklerin gücünü kullanımları belirler” cümlesi getirilmelidir.\n
Cevap C\n\n

Örnek 3:\n
—-. Ozanlar da yazarlar da yaşantı işçisidir bir bakıma. Gerçek yaşamdan, nesnel dünyadan kazandıkları yaşantıyı yeniden üretirler.
        Bu yeniden üretme ya da yaratma süreci içinde estetik bir tat katarlar ona; coşku ve düşünceyle beslenen bir özle yoğururlar onu,
        Yoğurdukları özü, okura ulaştıracak uygun yollar, uygun biçimler ararlar. Şiir, öykü, roman, oyun gibi türlere özgü yasaların içinde yeni
        konumlar kazandırırlar yaşantıya.\n
Bu parçanın başına, düşüncenin akışına göre aşağıdakilerden hangisi getirilebilir?\n
A) Yazınsal yaratının gücü, okurda düşünsel bir değişme yaratmasına bağlıdır\n
B) Okur, romanda, şiirde ya da öyküde karşılaştığı yaşamı, düş dünyasında değiştirerek geliştirir\n
C) Kimi sanatçılara göre yazınsal yapıtlar, okurun yaşamı algılama gücünü artırmalıdır\n
D) Gerçekte türü ne olursa olsun, her yazınsal yaratının malzemesi yaşantıdır\n
E) Şiirler, romanlar, öyküler okurun yüreğinde yeni duygular uyandırmayı amaçlar\n
(2003 – ÖSS)\n
Çözüm:\n
Parçada ozanların ve yazarların gerçek yaşamdan aldıklarını birtakım aşamalardan geçirdikten sonra değişik yazın türleri-ne dönüştürdükleri anlatılıyor.
        Dolayısıyla parçanın başına “Gerçekte türü ne olursa olsun her yazınsal yaratının malzemesi yaşantıdır.” cümlesi getirilmelidir\n
Cevap D\n\n
Sonuç Cümlesi\n\n

Paragrafın son cümlesidir. Genellikle, anlatılan konuyu bir sonuca bağladığı için, cümleleri anlamca birbirine bağlayan sözler
        (kısaca, ancak, oysa, çünkü, bu nedenle…) içerir. Dil ve düşünce yönüyle kendinden önceki cümlelere bağlıdır.\n\n

Hâlbuki eleştirmen, bir sanat yapıtını değerlendirirken, yapıtın dışında hiçbir şeyi dikkate almamalıdır. İşte, bizim yazın
        dünyamızda salt bu yüzden gerçek sanatçılar yeteri kadar ilgi görmüyor:\n

Yukarıdaki cümleleri incelediğimizde, bu cümlelerin “hâlbuki, işte, bu yüzden” sözcükleriyle, dil ve d
        üşünce bakımından kendinden önceki cümlelere bağlı olduğunu görüyoruz. Dolayısıyla bu cümleler bir paragrafın “sonuç cümlesi” olabilir.\n\n



Örnek 4:\n
Hiç ummadığımız bir şiir, günü gelince bizim için söylenmiş izlenimini verir. Çünkü şiir eskimez; durur bir yerde, okurunu bekler.
        Bekler ve bir gün bulur onu. Dahası, en kötü, en sığ, en basit bir şiirden bile bir gün başka bir anlam, başka bir güzellik fışkırabilir.
        Bu nedenle —-.\n
Düşüncenin akışına göre bu parçanın son cümlesi aşağıdakilerden hangisiyle tamamlanabilir?\n
A) iyi şiir her okuyucuda aynı duyguları, aynı çağrışımları uyandırabilmelidir\n
B) pek çok şiir kitabı ancak şairlerinin ölümünden sonra değer kazanmıştır\n
C) sanat değeri taşıyan şiirler eskimiş olanlardır\n
D) eleştirmenler, okuyacakları şiir kitabını seçmede okurlara yol göstermelidirler\n
E) şiir değerlendirmelerinde olumsuz ve kesin yargılardan olabildiğince kaçınmak gerekir\n
(1999 – ÖSS)\n
Çözüm:\n
Parçada şiirin eskimediği, en niteliksiz şiirden bile bir gün başka anlam ve güzellik meydana çıkabileceği anlatılmak isteniyor.
        Parça “Bu nedenle sözüyle devam edeceği için, parçanın son cümlesi, bu anlatılanları destekleyen bir düşünceyle tamamlanmalıdır.
        Bu düşünceyi de E seçeneğinde görüyoruz.\n
Cevap E \n\n

Örnek 5:\n
O, okurlarını bilgilendirmekle birlikte onları kendi düşüncelerine göre yönlendirmekten kaçınan bir eleştirmendir
        Ele aldığı kitabın niteliklerini sıralar; fakat onunla ilgili öznel yorumlardan kaçınır. Daha doğrusu, yapıtla ilgili kesin bir yargıya varmayı
        okuruna bırakır. Bu tutum —-.\n
Bu parçanın son cümlesi, düşüncenin akışına göre aşağıdakilerden hangisiyle tamamlanabilir?\n
A) bilinçli bir okur kitlesinin oluşmasını sağlar\n
B) onun, bilgilerine güvenmediğini gösterir\n
C) yazarın, geniş okur kitlelerince anlaşamamasına neden olur\n
D) okurun, okuma zevkini köreltir\n
E) onun, kişiliğine olan saygıyı azaltır\n
(2002 – ÖSS)\n
Çözüm:\n
Parçada sözü edilen eleştirmen, okuru bilgilendiren; ama yönlendirmeyen; yapıtla ilgili kesin yargılara okurun varmasını sağlayan bir tutum takınıyor.
        Dolayısıyla bu tutum, bilinçli bir okur kitlesinin oluşmasını sağlayacak bir tutumdur.\n
Cevap A\n\n

Örnek 6:\n
Başarılı şairlerin hepsi, kendilerinden önceki şairlerin şiirlerini okuyarak öğrenmişlerdir şiir yazmayı. Kendi başınıza da olsa, bir ustanın denetiminde de
        olsa, şiir yazmayı öğrenmek için ne yapmanız gerektiği bellidir; Beğenilen şiirleri teker-teker okuyacak, değerlendirecek, işin sırrına varmaya
        çalışacaksınız. Şöyle bir okuyup geçmekte değil işin sırrı. Her şairi, her şiiri ayrı-ayrı, titizlikle irdeleyeceksiniz. Sözcükleri nasıl seçmiş,
        nasıl birbirine bağlamış? Dizeleri nasıl kurmuş? Bu türden birçok sorunun yanıtını ararken bütün emeğiniz boşa da gidebilir. Bu nedenle, —-\n
Bu parçanın sonuna, düşüncenin akışına göre aşağıdakilerden hangisi getirilebilir?\n
A) şairliğe özenen bir insanın şiiri zevk almadan okuması düşünülemez.\n
B) şiir yazanlar, kimi sıkıntılara katlanmanın yanı sıra amacına ulaşamamayı da göze almalıdır.\n
C) şiir yazabilmenin ilk koşulu, iyi şiiri kötüden ayırabilmektir.\n
D) kötü şiirler, üzerinde uzun-uzun çalışılmadan, değişik denemeler yapılmadan yazılanlardır.\n
E) şiirin yapısını, doğasını kavramamış insanlar, kendilerini şair sanıyorlar.\n
Çözüm:\n
Parçada, başarılı bir şair olmak için çok çalışmak gerektiği, hatta bu çalışmaların boşa gidebileceği anlatılıyor.
        Parçaya “Bu nedenle” sözüyle devam edildiğine göre, parçanın sonuna “şiir yazanlar, kimi sıkıntılara katlanmanın yanı sıra amacına ulaşamamayı
        da göze almalıdır” sözü getirilmelidir\n
Cevap B\n\n

Örnek 7:\n
“Hayatım roman olur” diyenlerden özür dileyerek söyleyelim: “Yaşanmış gerçeği” öykülemek bir yazın yapıtı oluşturmaya yetmez. Yaşanmış bir olay, bir romanın,
        bir şiirin çıkış noktasını oluşturabilir; ama bir yapıtta, “yaşanmış gerçeklere” yer verme, yazınsal türlerin gerekli niteliklerinden değildir
        Çünkü insanlar sanat yapıtlarında —-.\n
Bu parçada boş bırakılan yere aşağıdakilerden hangisi getirilebilir?\n
A) yaşanmış, yaşanmakta olan gerçekleri yazmanın daha kolay olduğunu düşünürler\n
B) anlatılanların ne kadar etkileyici olduğunun farkındadırlar\n
C) düşsel öğelere ağırlık verilmesinin, okurların ilgisini çek-mediğini bilirler\n
D) kendi yaşam gerçekleriyle anlatılanların örtüşmesini isterler\n
E) gerçeğe benzerliği, gerçeklikten üstün tutarlar\n
(2006 – ÖSS)\n
Çözüm:\n
Parçada yazarın; yaşanmış gerçeklere yer vermenin, yazınsal yapıtlar için gerekli bir nitelik olmadığını belirttiğini görüyoruz.
        Dolayısıyla bunun bilincinde olan insanlar, sanat yapıtlarında böyle bir nitelik aramaz. Buna göre, parçanın sonundaki “Çünkü insanlar sanat
        yapıtlarında” sözü, “gerçeğe benzerliği, gerçeklikten üstün tutarlar” sözüyle tamamlanabilir.\n
Cevap E \n\n
Paragrafa Cümle Yerleştirme\n\n

Paragrafın giriş ve sonuç cümleleri dışındaki cümleler, gelişme bölümünü oluşturur. Bu bölümdeki cümleler, çeşitli yollarla, kendilerinden önceki ve
        sonraki cümlelere anlamca bağlanmalıdır.\n\n

Örnek 8:\n
Yazdıklarımın herkesçe okunmasını istiyorum. Beni okuyanların, kitaplarımda kendinden bir parça bulabilmesini, yüreğine seslenen bir şeyler yakalayabilmesini
        İstiyorum. Çünkü önemli olan, okurun, kitapla ve yazarla sıcak bir bağ kurabilmesidir. Bu nedenle olabildiğince duru bir dil, yalın bir anlatım
        yeğliyorum. Kimi zaman kısa cümlelerim yadırganıyor; ama ben bunu bilinçli olarak yapıyorum, —- ancak benim seçimim yalınlıktan yana.
        Bu sadelik içinde okurun yüreğine ve beynine ulaşabiliyorsam ne mutlu bana.\n
Bu parçada boş bırakılan yere, düşüncenin akışma göre aşağıdakilerden hangisi getirilebilir?\n
A) Ben de bilirim yarım sayfa süren tümceler kurmayı, süslü ve ağdalı bir dil kullanmayı\n
B) Zaten her konu kendi biçim ve biçemini birlikte getiriyor\n
C) Ben, sanat yapmak adına anlaşılmaz olmayı seçenlerden değilim\n
D) Her yazarın anlatımını renklendiren ilginç söz buluşlarından yararlanırım\n
E) Yazarken, sözcükleri seçmede ince eleyip sık dokuyorum\n
(2005 – ÖSS)\n
Çözüm:\n
Parçada yazar, okura ulaşabilmek için yalın bir anlatımı tercih ettiğini söylüyor. Boş bırakılan yerden sonra ise “—- ancak benim seçimim yalınlıktan yana”
        sözüyle devam ediyor Buradaki “ancak” sözcüğünün anlamca birbirine ters yargıları bağladığı anlaşılıyor. Dolayısıyla boş bırakılan
        yere “Ben de bilirim yarım sayfa süren tümceler kurmayı, süslü ve ağdalı bir dil kullanmayı” sözünün getirilmesi gerekir.\n\n

Örnek 9:\n
Yazın değeri taşıyan bir roman, bir öykü, bir oyun, yaşam çevremizi genişletir; içinde bulunduğumuz gerçek dünyanın dışına çıkarır
        bizi. —- Tam tersine gerçekleri değişik bir gözle görmemizi, olaylara farklı açılardan bakmamızı sağlar.\n
Bu parçada boş bırakılan yere, düşüncenin akışına göre aşağıdakilerden hangisi getirilmelidir?\n
A) Bu, elbette, bir kaçış ya da kendi gerçeklerimizden kopuş değildir.\n
B) İç gerilimlerimizden, sıkıntı ve bunalımlarımızdan büyük ölçüde kurtarır.\n
C) Okuma, insanı her türlü tutkudan kurtararak özgürleştirir.\n
D) Okuyan bir kişi, bütün bilgi eksikliklerini giderebilir.\n
E) Okunan her kitap, iç zenginliğini artırır, duygulan harekete geçirir.\n
(2001 – ÖSS)\n
Çözüm:\n
Parçanın başında, yazın değeri taşıyan romanın, bizi gerçek dünyanın dışına çıkardığı; son cümlede ise “tam tersine” denerek yapılan işin gerçekleri
        değişik bir gözle görmemizi, olaylara farklı açılardan bakmamızı sağladığı söyleniyor. Öyleyse, iki cümle arasına “tam tersine” sözüyle anlamca
        bağlantı kuracak “Bu, elbette, bir kaçış ya da kendi ger-çeklerimizden kopuş değildir.” cümlesi getirilmelidir.\n
Cevap A\n\n

Örnek 10:\n
İnsanların beğenileri birbirine uymaz. Belki o kırmızıdan hoşlanıyor, siz yeşili seviyorsunuzdur. Belki o, Wagner’in müziğini beğeniyor,
        siz, Mozart’ı yeğliyorsunuzdur. —- Gördüklerinden ve dinlediklerinden aldığı tat sizinkine uymuyor diye karşınızdakini zevksizlikle,
        kabalıkla suçlamaya hakkınız yoktur.\n
Bu parçada boş bırakılan yere, düşüncenin akışına göre aşağıdakilerden hangisi getirilebilir?\n
A) Kimi zaman beğenilerinizin bağdaştığı da olur.\n
B) Öteki sanat dallarında da böyledir bu.\n
C) Öyleyse nelerden hoşlandığınızı bilmeniz gerekir.\n
D) Çünkü, insanların beğenileriyle davranışları arasında ilişki vardır.\n
E) Değerlendirmeleri belirli ölçütlere göre yapmak gerekir.\n
(2002 – ÖSS)\n
Çözüm:\n
Parçada, insanların beğenilerinin birbirine uymayabileceği söylenerek, müzik örnek gösteriliyor. Boşluktan sonra, “Gördüklerinden ve dinlediklerinden” denerek
        farklı sanat dallarından hoşlanmanın doğal olduğu anlatılıyor. Dolayısıyla, parçanın anlam bütünlüğünü sağlamak için, boş bırakılan
        yere “Öteki sanat dallarında da böyledir bu.” cümlesi getirilmelidir.\n
Cevap B\n\n
Paragrafta Düşüncenin Akışını Bozan Cümleyi Bulma\n\n

Paragrafın birana düşünce etrafında örgülendiğini, paragrafı oluşturan cümlelerin de anlamca birbirine bağlı olduğunu söylemiştik.
        Dil ve anlam bakımından birbiriyle uyumlu bu cümlelerin arasına ilgisiz bir cümlenin girmesiyle paragrafın anlam bütünlüğü bozulur.
        Bu cümle, paragrafta işlenen konunun farklı bir yönüyle ilgilidir, Dolayısıyla bu cümle, başka bir paragrafta bulunmalıdır ve paragraftan
        çıkarıldığında kendinden önceki ve sonraki cümleler birbirine dil ve anlam olarak açık bir biçimde bağlanabilmelidir.\n\n

Örnek 11:\n\n
(I) Romanlar vardır, daha ilk sayfasında olay örgüsünün çekim alanı içine alır okurunu. \n
        (II) Kan basıncını yükselten heyecanlar yaratır okurda, \n
        ,(III) Kimi romanlar da vardır, dilsel örüntüsüyle okurun aklına olduğu kadar yüreğine de seslenme yolunu seçer. \n
        (IV) Romanda özgünlük, derinlik, çok yönlülük aranır, (V) Daha doğrusu, okurun, okuma eylemine tüm varlığıyla katılımını sağlar.\n
        (VI) En yüksek coşkuları, estetik tutkulara dönüştürür.\n
Bu parçadaki numaralanmış cümlelerden hangisi düşüncenin akışını bozmaktadır?\n
A) II. \n  B) III.\n C) IV.\n D) V.  \n E) VI.\n
(2005 – ÖSS)\n
Çözüm:\n
Parçanın III. cümlesinde; kimi romanların, dilsel örüntüsüyle okurun aklına ve yüreğine seslendiği söylendikten
        sonra V. cümlede “daha doğrusu” denerek III. cümlede anlatılanlar açıklanıp geliştiriliyor. “Romanda özgünlük, derinlik,
        çok yönlülük aranır.” cümlesi parçanın anlam akışını bozmaktadır.\n
Cevap C\n\n

Örnek 12:\n
(I) Havasından mı, suyundan mı, bilmem; ama başkadır bu yörenin insanları.\n
        (II) Sıcacık yürekler, gülümseyen yüzler, içten yaklaşımlar… \n
        (III) Yardımsever, konuksever tavırlar ve yoğun bir insan sevgisi… \n
        (IV) Çoğu kişiye zaman kaybı gibi gelir insanlarla ilgilenmek.\n
        (V) Bu insanlarda sonradan öğrenilen değil, içten gelen bir yaşama sevinci vardır. \n
        (VI) Güldüler mi içten gülerler, gözlerinin derinliklerinde yakalarsınız tebessümlerini.\n
Bu parçada numaralanmış cümlelerden hangisi düşüncenin akışını bozmaktadır?\n
A) II. \n  B) III. \n  C) IV. \n  D) V.  \n E) VI.\n
(2002 – ÖSS)\n
Çözüm:\n
Parçada, bir yörenin insanlarına yönelik olumlu düşünceler dile getirilirken araya parçadan kopuk
        olan “Çoğu kişiye zaman kaybı gibi gelir insanlarla ilgilenmek” cümlesi getirilerek düşüncenin akışı bozulmuştur.\n
Cevap C\n\n
Parçayı İki Paragrafa Bölen Cümleyi Bulma\n\n



Bir yazıda, her paragraf ele alınan konuyla ilgili bir düşünceyi içerir. Yazıda konunun farklı bir yönüne, yani farklı bir düşünceye
        geçildiğinde yeni bir paragrafa başlanır Yazıda, iki ayrı konuyu ya da aynı konunun iki ayrı yönünü anlatan paragrafları ayırmamak doğru değildir.
        Bu tip sorularda, paragrafta ayrı bir düşünceye geçilen cümleden itibaren paragraf ikiye ayrılabilir Parçayı iki paragrafa bölecek olan cümle,
        gelişme bölümünde aranmalıdır.\n\n

Örnek 13:\n
(I) Mektup on altıncı yüzyıla kadar salt haberleşme amacıyla kullanılıyor, bu anlamda bir tür gazete görevi de yapıyordu. (II) On altıncı yüzyıldan sonra ise söz konusu görevinin yanı sıra, duygu ve düşünceler de mektuplar aracılığıyla paylaşılmaya başlandı. (III) Goethe’nin ciltler dolusu özel mektupları, Schiller’in yazışmaları, Gogol, Puşkin, Byron’ın unutulmaz mektupları bunlar arasında sayılmaya değer niteliktedir. (IV) Candide yazarı Voltaire’in yazdığı mektuplar öğüt vermek, danışmak, bilgi almak, yapıtlarını tanıtmak gibi değişik amaçlar içerir (V) Bu büyük ustanın en başarılı mektuplarıysa, duygularını paylaşmak için yazdığı mektuplardır. (VI) Bunlar, özentiye kaçmadan, yapaylığa düşmeden, içten geldiği gibi yazılmış mektuplardır.
Bu parça iki paragrafa ayrılmak istense ikinci paragrafın kaçıncı cümleyle başlaması uygun olur?\n
A) II.  \n B) III.\n C) IV.\n D) V.\n   E) VI.\n
(2001 – ÖSS)\n
Çözüm:\n
Parçada, mektup türünün gelişimi genel olarak anlatılıp kimi yazarların mektupları örnek verilirken IV. cümleden itibaren, özele inilip
        Voltaire’in mektupları hakkında bilgi verilmeye başlanıyor.\n
Cevap C\n\n

Örnek 14:\n
(I) Rize’nin Pazar ilçesinde, Verçenik Yaylası’na gidecek minibüse bindiğimizde, uzun süren otobüs yolculuğunun yorgunluğunu unutmuştuk. \n
        (II) Yaklaşık beş saat süren minibüs yolculuğundan sonra, kararlaştırılan buluşma noktasına ulaştık. \n
        (III) Oradakilerle hoşbeşten sonra çadırları kurduk; sırt çantalarımızı boşalttık. \n
        (IV) İlk günler için getirilen taze yiyeceklerle, hemen küçük bir ziyafet sofrası kurduk kendimize,\n
        (V) Geceleri fark ettik ki, gökyüzü burada her zaman yıldızlarla doluydu. \n
        (VI) Hemen her gece yıldızlara bakarak düşler kuruyorduk.\n
Yukarıdaki parça iki paragrafa bölünmek istense, ikinci paragrafın kaçıncı cümleyle başlaması uygun olur?\n
A) II. \n  B) III. \nC) IV. \nD) V.\n   E) VI.\n
(2000 – ÖSS) \n
Çözüm:\n
Parçada, yapılan bir yolculuk, zaman sırasına uygun olarak öyküleme tekniğiyle V. cümleye kadar anlatılıyor.
        V. cümleden itibaren ise, o yolculuk bitip kamp yapan insanların günler sonra keşfettikleri bir durum anlatılıyor,
        Dolayısıyla parça, V. cümleden itibaren ikiye ayrılabilir.\n
Cevap D\n\n

Örnek 15:\n
(I) Resim ve heykel sanatçıları insan elleri üzerinde çok durmuşlardır. \n
        (II) Ortaçağdan bu yana, ressamların yaptığı portrelere baktığınızda gözlerden çok, ellerin öne çıktığını görürsünüz. \n
        (III) Gergef üzerinde dolaşan, çenesini avuçları içine alan, vücut boyunca sarkan eller… \n
        (IV) Mutluluğun parıltısını, kaygıların kaynaşmasını, yaşamaktan usanışı hep bu ellerde görürsünüz. \n
        (V) Bundan on binlerce yıl önce insan daha kafasıyla düşünemezken elleriyle düşünmüş.\n
        (VI) İnsan geometri bilmeden su bentleri yapmış, matematik bilmeden parmaklarıyla saymış, sanat ve güzellik üzerine hiçbir bilgisi yokken mağara
        duvarlarını, bugün usta ressamların bile yapamayacağı resimlerle donatmış. \n
        (VII) Bilimsel ve sanatsal yaratılar konusunda övündüğümüz ne varsa hepsini,
        insan elinin çağlar boyunca yaptığı hareketlere borçluyuz.\n
Bu parça iki paragrafa ayrılmak istense ikinci paragraf hangi cümleyle başlar?\n
A) II.  \n B) III. \nC) IV. \nD) V. \n  E) VI.\n
(2005 – ÖSS)\n
Çözüm:\n
Parçada, resim ve heykelde insan ellerinden söz edilip örnekler verilirken V. cümleden başlanarak yeni bir konuya, insanın;
        kafasıyla düşünmeden önce elleriyle düşündüğü konusuna başlanıyor ve bu düşünceyle ilgili örneklere yer veriliyor\n
Cevap D\n\n

Örnek 16:\n
(I) Oyun, bir gün içinde hatta birkaç saatte geçen olaylar üzerine kurulmuş. \n
        (II) Oyun, üç birlik kuralına uygun; ancak izleyicinin merakını kamçılama yönünden zayıf kalıyor.\n
        (III) İlk bölümün ikinciye göre çok kısa oluşu, izleyenleri rahatsız ediyor\n
        (IV) Kişiler kendi toplumsal, psikolojik, ekonomik ve kültürel yapılarına uygun olarak olaylar içinde verilmiş,\n
        (V) Sanatçı, bu eksikliklerine karşın, bir oyun yazarı olarak umut veriyor.\n
Bu parçanın anlam akışındaki bozukluğu gidermek için, aşağıdaki değişikliklerden hangisi yapılmalıdır?\n
A) I. cümleyle II. yer değiştirmeli\n
B) II. cümleyle III. yer değiştirmeli\n
C) III. cümleyle IV yer değiştirmeli\n
D) IV. cümle I. den sonra gelmeli\n
E) V. cümle II. den sonra gelmeli\n
(1999 – ÖSS)\n
Çözüm:\n
Parçanın V. cümlesinde “bu” sıfatıyla işaret edilerek bir eksiklikten söz ediliyor. Bir önceki cümlede ise bir eksiklik belirtilmiyor
        Bu eksiklikler II. ve III. cümlelerde belirtildiği için V. cümlenin bu cümlelerden sonra gelmesi gerekmektedir.\n
Cevap D\n\n
Paragrafın Hangi Soruya Karşılık Yazıldığını Bulma\n\n

Bu tip sorularda, paragrafta anlatılanlar, seçeneklerdeki sorulardan birinin cevabıdır. Dolayısıyla, paragrafın hangi soruya karşılık olarak
        yazıldığını bulabilmek, paragrafta ne anlatıldığını, yani paragrafın konusunu bulmak gerekir. Paragrafın konusu belirlendikten sonra, dil
        ve anlam yönüyle paragrafla uyum içinde olan soru cümlesi kolayca bulunabilir Soru cümlesi, özellikle paragrafın ilk cümleleriyle dil ve düşünce
        yönünden uyum içinde olmalıdır.\n\n

Örnek 17:\n
Yazdığım şiirleri sesli olarak okurum ilk önce, kulağıma hoş geliyorsa değişiklik yapmam. Ama fazla ya da kulağı tırmalayan sözcükler varsa
        onları atarım, değiştiririm. Çünkü şiir gereksiz sözcüğü kaldırmaz. Ayrıca, yıllar sonra yeniden okuduğumda, beni ilk günkü gibi
        etkileyebilecek mi, diye düşünürüm. Öyle şiirler vardır ki her gün okusanız bıkmazsınız. Yazdığım şiirlerin de böyle olması için gayret ederim.\n
Bu parçada anlatılanlar aşağıdaki sorulardan hangisine karşılık olarak söylenmiş olabilir?\n
A) Şiirlerinizi yoğunlaştırmak, kalıcı kılmak için nelere dikkat edersiniz?\n
B) Eleştirmenlerin şiirlerinizi yeterince değerlendirmemesini neye bağlıyorsunuz?\n
C) Şiirlerinizi yazarken okurların beklentisini göz önünde bulundurur musunuz?\n
D) Başka şiirlere, şairlere öykünmemek için nasıl bir yol izliyorsunuz?\n
E) Şiirlerinizdeki duygusal zenginliği nasıl sağlıyorsunuz?\n
(2005 – ÖSS)\n
Çözüm:\n
Parçada yazar, gereksiz sözcükleri nasıl belirleyip attığını yani şiirini nasıl yoğunlaştırdığını ve şiirinin kalıcı olması için ona ne şekilde
        yaklaştığını anlatıyor. Dolayısıyla parça, “Şiirlerinizi yoğunlaştırmak, kalıcı kılmak için nelere dikkat edersiniz?” sorusuna karşılık olarak
        söylenmiştir.\n
Cevap A
    </string>

    <string name="yardimci_düsünce">
        Paragraf, bir ana düşünce etrafında kurulur. Bu ana düşünceyi geliştirmek, açıklamak, desteklemek amacıyla kurulan cümleler, yardımcı düşünceleri
        oluşturur. Bu tip sorularda, paragraftaki yardımcı düşünceler içinde bulunmayan, söylenmeyen, değinilmeyen bir düşünce veya bir özellik sorulmaktadır.
        Dolayısıyla, yardımcı düşünce soruları; olumsuz ifadelerle karşımıza çıkmaktadır. Sorular, buna dikkat edilerek çözülmelidir.\n

1906 yılında Adapazarı’nda doğan Sait Faik, ilköğrenimini burada, ortaöğrenimini İstanbul ve Bursa’da tamamlamıştır: Üç yıllık Avrupa hayatından sonra
        İstanbul’a yerleşmiştir Öykülerinde de mekân olarak hep burayı kullanmıştır. Bursa Lisesi’ndeyken başlayan ilk yazı denemeleriyle, öykücülüğümüzde
        o güne değin alışılagelmiş bir anlatımın dışına çıkan örnekler vermiştir. Yazarın yazın hayatı da böylece başlamış olur:\n



Sait Faik’ten söz eden bu parçanın yardımcı düşüncelerini; “Değişik şehirlerde öğrenim görmüştür.”, “Yaşamının bir bölümünü Avrupa’da geçirmiştir.”,
        “Öykülerini özgün bir söyleyişle oluşturmuştur.”, “Öykülerinde yer olarak İstanbul’u konu edinmiştir.”, “Özgün bir anlatımla öyküler yazmıştır.”
        şeklinde sıralayabiliriz.\n\n





Örnek 1:\n
Tüketim kültürü, şiiri az çok dışlamıştır. Televizyon, sinema, gazete gibi kitle iletişim araçlarının doğurduğu bu kültür, şiirin okur yitirmesine yol
        açmıştır. Ancak bilelim ki şiir, yalnızca sahte okurlarını yitirmiş, gerçek okurlarını korumuştur. İşte bunun içindir ki benim, şiirin geleceği
        açısından hiçbir kaygım yok. İyi şiir, gerçek okuruyla yaşamını sürdürecektir.\n
Bu parçada, şiirle ilgili olarak aşağıdakilerden hangisine değinilmemiştir?\n
A) Toplumsal değişmelerden etkilendiğine\n
B) Okur sayısının azaldığına\n
C) Şiir beğenisi tam gelişmemiş okurların elendiğine\n
D) Nitelikli olanların varlığını koruyacağına\n
E) Her dönemde çok sevilen tür olduğuna\n
(1999-ÖSS)\n
Çözüm:\n
Parçada, “Televizyon, sinema, gazete gibi kitle iletişim araçlarının doğurduğu bu kültür, şiirin okur yitirmesine yol açmıştır.” cümlesinde A ve B
        seçeneklerine, “Ancak bilelim ki şiir, yalnızca sahte okurlarını yitirmiş, gerçek okurlarını korumuştur.” cümlesinde C seçeneğine, “İyi şiir, gerçek
        okuruyla yaşamını sürdürecektir.” cümlesinde D seçeneğine değinilmiştir. Parçada “şiirin her dönemde sevilen bir tür olduğu” düşüncesine
        değinilmemiştir.\n
Cevap E\n\n

Örnek 2:\n
Babam yeni bir roman yazmaya başlamışsa, gözü hiçbir şeyi görmezdi. O andan itibaren yeni dünyası o roman olurdu. Bizler de annemizin uyarısıyla evde
        çıt çıkarmadan otururduk. İki katlı ahşap evde, saatlerce, daktilo tuşlarının çıkardığı ses duyulurdu. Babam romanını bitirdikten sonra onu ev
        halkına okumayı alışkanlık haline getirmişti. İlk tepkileri bizlerden almayı çok severdi. Yapıt bittikten sonra son kontrollerini yapar, sabahın
        erken saatinde evden çıkardı. Romanı herhangi bir yayınevine satmış, para da almışsa, bu, ev halkı için sevinç kaynağı olurdu. Babam eli kolu dolu
        gelir, mutfağın yüzü gülerdi. Birikmiş üç beş aylık ev kirası yatırılırdı. Bu bolluk dönemi uzun sürmez, kısa bir süre sonra yeniden sağa sola
        borçlanılırdı.\n
Bu parçada sözü edilen romancıyla ilgili olarak aşağıdakilerden hangisi söylenemez?\n
A) Çevresindekilerin değerlendirmelerine önem vermektedir.\n
B) Roman yazma sürecinde her şeyle bağını koparmaktadır.\n
C) Romanlardan kazandığı parayı ailesi için harcamaktadır.\n
D) Romancılığı, babalık duyarlığını engellemektedir.\n
E) Sık sık ekonomik sıkıntı içine düşmektedir.\n
(2004 – ÖSS) \n
Çözüm:\n
Parçada sözü edilen romancı ile ilgili olarak “İlk tepkileri bizlerden almayı çok severdi.” cümlesine göre A seçeneği; “Babam yeni bir roman yazmaya
        başlamışsa, gözü hiçbir şeyi görmezdi.” cümlesine göre B seçeneği; “Romanı herhangi bir yayınevine satmış, para da almışsa, bu ev halkı için sevinç
        kaynağı olurdu. Babam eli kolu dolu gelir, mutfağın yüzü gülerdi.” cümlelerine göre C seçeneği; “Bu bolluk dönemi uzun sürmez, kısa süre sonra yeniden
        sağa sola borçlandırdı.” cümlesine göre E seçeneği söylenebilir. Bu parçaya göre “romancılığının, romancının babalık duyarlığını engellediği”
        söylenemez.\n
Cevap D\n\n

Örnek 3:\n
Yazarlığın da ozanlığın da baş koşulu dille içli dışlı olmaktır. Kolay bir iş değildir bu. Bir yandan kendimiz sürekli denemeler yapacağız,
        bir yandan da dilimizde yaratılmış ürünleri eksiksiz izleyeceğiz. Bana öyle geliyor ki senin baş eksiğin bu: Düzyazısal ve şiirsel ürünleri yeterince
        izleyip irdelememek. Doğaçtan şiir söyleme dönemi çoktan kapandı. Kendi yönelimlerini, yerini belirleyebilmen için Türkçenin şiir haritasını
        tüm bölgeleriyle tanıman gerekir her şeyden önce. Bunu yaptığın gün, dergilerin kapısının sana açıldığını göreceksin. Ya da bilmem kaçıncı
        dereceden bir ozan olmaktansa, iyi bir şiir okuru olmayı yeğleyeceksin. Ne dersin?\n
Bu parçada konuşan kişinin, karşısındakine önerdikleri arasında aşağıdakilerden hangisi yoktur?\n
A) Deneyimli ozanların yaptıklarının dışına çıkmaması\n
B) Şairlikle okurluk arasında bir seçim yapması\n
C) Değişik türde yazınsal ürünleri okuyup incelemesi\n
D) İçine doğduğu gibi şiir yazmaması\n
E) Dilimizin olanaklarını bütün yönleriyle tanıması\n
(2004 – ÖSS)\n
Çözüm:\n
Parçada, konuşan kişinin, şair adayına, parçanın son cümlesinde B seçeneğini; “Bana öyle geliyor ki senin baş eksiğin bu: Düzyazısal
        ve şiirsel ürünleri yeterince izleyip irdelememek.” cümlelerinde C seçeneğini; “Doğaçtan şiir söyleme dönemi çoktan kapandı.”
        cümlesinde D seçeneğini; “Kendi yönelimlerini, yerini belirleyebilmen için Türkçenin şiir haritasını tüm bölgeleriyle tanıman gerekir her
        şeyden önce.” cümlesinde E seçeneğini önerdiği görülmektedir. Parçaya göre, genç sanatçıya, “Deneyimli ozanların yaptıklarının dışına çıkmaması”
        ile ilgili bir öneri yoktur.\n
Cevap A\n\n

Örnek 4:\n
Yazı insanıyım ben. Yazıdan başka bir şey düşünmem. Geçimimi de yazarak sağlıyorum. Televizyon haberciliği bana, açık, kısa cümlelerle yazmayı öğretti.
        Bir buçuk dakikalık haberde bütün gün izlediğin olayı anlatmak zorundasın. Zaten televizyonda uzun cümleler dikkati dağıtır. Eline gazete alıp
        okumak gibi değildir. Basında röportajlar, diziler hazırlarken yerim genişti. Yine de kısa, anlaşılır yazmaya özen gösterirdim. Reklam için metin
        yazmak ise bambaşkadır. Kırk beş saniyelik reklamlara metin sığdıracaksın. Kısacası yazıyı, yaptığım işe uydurmayı öğrendim.\n
Aşağıdakilerden hangisi böyle diyen bir yazarın özelliği değildir?\n
A) Yaşamını yazmaya adama\n
B) Okurların ilgisini değerli yapıtlara yönlendirme\n
C) Anlatımını yoğunlaştırma\n
D) Bir işle ilgili değişik ürünler üretme\n
E) Yazıyı türsel özelliklerine göre oluşturma\n
(2006 – ÖSS)\n
Çözüm:\n
Parçanın “Yazı insanıyım ben. Yazıdan başka bir şey düşünmem.” cümlelerinden A seçeneği; “Televizyon haberciliği bana, açık, kısa cümlelerle
        yazmayı öğretti.” cümlesinden C seçeneği, sözü edilen yazarın bir özelliği olarak söylenebilir. Parçanın genelinde yazarın röportaj yazıları,
        reklam metinleri yazdığını öğreniyoruz. Bu bilgiden yola çıkarak D seçeneği ve E seçeneği yine yazarın bir özelliği olarak söylenebilir.
        Parçada söz konusu yazarla ilgili olarak “Okurların ilgisini değerli yapıtlara yönlendirme” diye bir durum söz konusu değildir.\n
Cevap B\n\n

Örnek 5:\n
Tüketim kültürü, şiiri az çok dışlamıştır. Televizyon, sinema, gazete gibi kitle iletişim araçlarının doğurduğu bu kültür, şiirin okur yitirmesine yol
        açmıştır. Ancak bilelim ki şiir, yalnızca sahte okurlarını yitirmiş, gerçek okurlarını korumuştur. İşte bunun içindir ki benim, şiirin geleceği
        açısından hiçbir kaygım yok. İyi şiir, gerçek okuruyla yaşamını sürdürecektir.\n
Bu parçada, şiirle ilgili olarak aşağıdakilerden hangisine değinilmemiştir?\n
A) Toplumsal değişmelerden etkilendiğine\n
B) Okur sayısının azaldığına\n
C) Şiir beğenisi tam gelişmemiş okurların elendiğine\n
D) Nitelikli olanların varlığını koruyacağına\n
E) Her dönemde çok sevilen tür olduğuna\n
(1999-ÖSS) \n
Çözüm:\n
Parçada, “Televizyon, sinema, gazete gibi kitle iletişim araçlarının doğurduğu bu kültür, şiirin okur yitirmesine yol açmıştır.” cümlesinde A ve B
        seçeneklerine, “Ancak bilelim ki şiir, yalnızca sahte okurlarını yitirmiş, gerçek okurlarını korumuştur.” cümlesinde C seçeneğine, “İyi şiir,
        gerçek okuruyla yaşamını sürdürecektir.” cümlesinde D seçeneğine değinilmiştir. Parçada “şiirin her dönemde sevilen bir tür olduğu” düşüncesine
        değinilmemiştir.\n
Cevap E\n\n

Örnek 6:\n
Romanını okuyup bitirdim. Hele biraz zaman geçsin, hazmedeyim. Neler kaldı, neler gitti? Bunları saptadıktan sonra bildireceğim görüşlerimi.\n
Böyle diyen bir kişi için aşağıdakilerden hangisi söylenemez?\n
A) Düşüncelerini açıklamadan önce, başkalarıyla tartışarak doğrulamak ister.\n
B) Ayrıntılı olarak düşünmenin gereğine inanır.\n
C) Zaman içinde görüşlerinin değişebileceğini düşünür.\n
D) Düşüncelerini hemen açıklamaktan kaçınır.\n
E) İzlenimlerini yorumlayıp değerlendirme eğilimindedir.\n
(1999-ÖSS)\n
Çözüm:\n
Parçada yazar, roman için “Hele biraz zaman geçsin, hazmedeyim.” diyerek “düşüncelerini hemen açıklamaktan kaçındığını” belirtiyor. Ayrıca bu sözden,
        “zaman içinde görüşlerinin değişebileceğini düşündüğünü” çıkarabiliriz. “Neler kaldı, neler gitti? Bunları saptadıktan sonra bildireceğim görüşlerimi.”
        cümlelerinden yazarın “ayrıntılı olarak düşünmenin gereğine inandığı” ve “izlenimlerini yorumlayıp değerlendirme eğiliminde olduğu” çıkarılabilir.
        Parçaya göre, yazarın “düşüncelerini açıklamadan önce, başkalarıyla tartışarak doğrulamak istediği” söylenemez.\n
Cevap A\n\n

Örnek 7:\n
Karagöz oyunu, Osmanlı – Türk toplumunun, yüzyıllarca yaşamış sanat dallarından biridir. Tanzimat’tan bu yana, özellikle Cumhuriyet döneminde yerini,
        Batı’dan gelen sinema ve tiyatroya bırakmıştır. Bu sanat dalı, bugün bize çok uzak ve yabancı gelen İslam uygarlığı döneminde, halkın dilini,
        inançlarını yansıtan zengin bir kaynaktır. Geçmişi tanımak ve öğrenmek isteyenler bu kaynağı değişik açılardan değerlendirebilirler.\n
Bu parçada, Karagöz’le ilgili olarak aşağıdakilerden hangisine değinilmemiştir?\n
A) Toplumsal yaşamı yansıtan uzun bir geçmişi olduğuna\n
B) Günümüzde yerini başka sanat dallarının aldığına\n
C) Güldürü öğelerinden yararlanarak oluşturulduğuna\n
D) Farklı yönlerden incelenmeye uygun bir kapsamı bulun-duğuna\n
E) Eski dönemler hakkında bilgi verdiğine\n
(1994-ÖSS)\n
Çözüm:\n
Parçada, “Bu sanat dalı, bugün bize çok uzak ve yabancı gelen İslam uygarlığı döneminde, halkın dilini, inançlarını yansıtan zengin bir kaynaktır” cümlesi
        ile A seçeneğine; II. cümlede B seçeneğine; son cümlede D seçeneğine; son iki cümlede E seçeneğine değinilmiştir. Her ne kadar Karagöz’de güldürü öğeleri
        varsa da parçada bundan söz edilmediğinden, Karagöz’ün, güldürü öğelerinden yararlanılarak oluşturulduğuna değinilmemiştir.\n
Cevap C\n\n

Örnek 8:\n
İlgimi, kültürel konulara, yaşadığım kentin tarihine yönelttim. Bu da beni bir tür kedere itti. Ne var ki ben bunun altında ezilmedim. Çalıştım, uğraştım,
        kitaplarımı yazdım. Hayatımdan memnunum. Hiçbir arkadaşım benim için “hüzünlü” demez. “Sinirli, enerjik” diyebilir; ama belirgin niteliğim “hüzün”
        değil. Olsa olsa şunu söyleyebilirler benim için: “Kâğıdı, kalemi eline alınca kaleminin ucuna gelenler bunlardır.”\n
Aşağıdakilerden hangisi, bu sözleri söyleyen yazara özgü bir nitelik değildir?\n
A) Çabuk kızan, hareketli\n
B) Ürünler ortaya koymak için çabalayan\n
C) İçinde bulunduğu koşullardan şikâyetçi olmayan\n
D) Yazdıklarıyla yaşadıklarını örtüştüren\n
E) Kendi özelliklerini tanıyan\n
(2005 – ÖSS) \n
Çözüm:\n
Parçada, “Hiçbir arkadaşım benim için “hüzünlü” demez. “Sinirli, enerjik” diyebilir; ama belirgin niteliğim “hüzün değil” cümlelerinden A ve E seçenekleri;
        “Çalıştım, uğraştım, kitaplarımı yazdım.” cümlesinden B seçeneği; “Hayatımdan memnunum.” cümlesinden C seçeneği çıkarılabilir. Parçaya göre, yazarın
        “yaşadıklarıyla yazdıklarını örtüştürdüğü” söylenemez.\n
Cevap D\n\n

Örnek 9:\n
O, evrensel değerleri, toplumcu şiirin potasında eriten şairlerimizden biridir. İnsanı ilgilendiren her olaya, her yaşantıya şiirlerinde yer vermiştir.
        Bu nedenle anılar, geziler, güncel haberler, duyarlı bir gözlemin açtığı yolda, şiirinin içine akar.
Bu parçada sözü edilen şairle ilgili olarak aşağıdakilerden hangisi söylenemez?\n
A) Şiirlerinde konu çeşitliliği görülür.\n
B) Dünyaca tanınmış bir sanatçı olmayı amaçlar.\n
C) Bireysellikten uzak bir tutum takınır.\n
D) Olayları ve durumları dikkatle inceler.\n
E) Tüm insanlığı kucaklamayı amaçlayan şiirler yazar.\n
(2002-ÖSS)\n
Çözüm:\n
Parçadaki, “İnsanı ilgilendiren her olaya, her yaşantıya şiirlerinde yer vermiştir.” cümlesine göre A seçeneği; “O, evrensel değerleri, toplumcu şiirin
        potasında eriten şairlerimizden biridir.” cümlesine göre C ve E seçeneği; “Bu nedenle anılar, geziler, güncel haberler, duyarlı bir gözlemin açtığı
        yolda, şiirinin içine akar.” cümlesine göre D seçeneği söylenebilir. Parçaya göre, sanatçının, “dünyaca tanınmış bir sanatçı olmayı amaçladığı”
        söylenemez.\n
Cevap B\n\n

Örnek 10:\n
“Aşk romanı’yla “aşkı da içeren romanları birbiriyle karıştıranlar var. Bunları ayırmak gerek. Oysa bizde bu ayrım yapılmıyor. Eğer aşk romanından kasıt,
        yabancıların “romance” dedikleriyse benim romanlarım bu grupta yer almıyor. Çünkü bu tür romanlara Barbara Cartland’ın kitaplarını, pembe dizileri
        örnek gösterebiliriz ki bunlar bence edebiyatın dışındadır. Konusuna aşkın da sindirildiği ya da birtakım olayların bir aşk etrafında anlatıldığı
        romanlar bunlarla bir tutulamaz. Örneğin Anna Karenina’da toprak reformu da anlatılır. Bu ayrımı yapmazsak Anna Karenina’yı yalnızca sıradan bir aşk
        romanı olarak nitelendiririz.\n
Aşağıdakilerden hangisi bu sözleri söyleyen yazarın düşüncesiyle bağdaşmaz?\n
A) Aşk, gerçeğe en uygun biçimde ancak yabancı romanlarda anlatılır.\n
B) Aşk romanı sözünün anlamsal sınırı belirlenmelidir.\n
C) Salt aşk üzerinde yoğunlaşan romanların yazınsal bir değeri yoktur.\n
D) Dokusunda aşkı barındıran her yapıt, aşk romanı sayılmaz.\n
E) Kimi romanlarda aşk, toplumsal sorunlarla iç içe anlatılır.\n
Çözüm:\n
Parçada, yazar, “aşk romanının özelliklerinden söz etmektedir. Parçayı incelediğimizde B, C, D ve E seçeneklerinde yer alan düşüncelerin, yazarın
        düşünceleriyle bağdaştığını görüyoruz. Ancak A seçeneğinde yer alan: “Aşk, gerçeğe en uygun biçimde ancak yabancı romanlarda anlatılır.”
        düşüncesinin yazarın “aşk romanı” hakkındaki düşünceleriyle bağdaşmadığını görüyoruz.\n
Cevap A
    </string>

    <string name="yazim_kuralları">
        Anlatılmak istenenin, yazı dilinde, karışıklığa yol açmadan, her okuyanın anlayacağı biçimde aktarılması için ortaya konan kurallardır.
        Bu kuralların başlıcaları şunlardır:\n\n

Büyük Harflerin Kullanımı\n\n

Cümleler, dizeler büyük harfle başlar.\n

Dün hava çok güzeldi.\n
Annemizden izin alıp dışarı çıktık.\n
Bir ılık bahar yağmuru yağar.\n
Alır kirleri bir-bir üzerimizden.\n\n
Hitaplar, büyük harfle başlar.\n

Sevgili Kardeşim, hepimiz seni çok özledik.\n
Biricik Arkadaşım, mektubunu daha yeni aldım.\n
Saygıdeğer Konuklar, hepiniz toplantımıza hoş geldiniz.\n
Sayın Bakanım, destekleriniz için teşekkür ederiz.\n\n
Özel adlar, özel adlara bağlı unvan adları, özel addan türeyen sözcükler büyük harfle başlar.\n

Namık Kemal ile Ziya Paşa‘nın tartışmaları meşhurdur.\n
Bizim Tekir yine Fatma Nine‘nin kucağındaydı.\n
Şirketin davalarını Avukat Ahmet Yiğit Bey takip ediyordu.\n
Bu gece yine Doktor Murat nöbetçi.\n
Köyün en yaşlısı olan Hasan Dayı‘yı herkes severdi.\n\n
Not: Unvan sıfatları özel ada bağlanmadığı zaman küçük harfle başlar.\n

Annem hep avukat olmamı isterdi.\n
Hastanedeki doktor, iyileşeceğimi söyledi.\n
Yeni öğretmenimiz birazdan sınıfa girecek.\n
Şikâyetçiler, dilekçeyi kaymakam beye verdiler.\n\n
Not:Akrabalık ilişkilerini belirten unvan sıfatları, özel adla kullanılsa bile küçük harfle başlar.\n

Bu yaz, Yusuf amcamı ziyaret edeceğiz.\n
Emine halam bizim için yemek hazırlamış.\n\n
Kurum, kuruluş, kitap, gazete, dergi, adlarının her sözcüğü büyük harfle başlar.\n

Yakup Kadri, Kiralık Konak’ta bir ailenin çöküşünü anlatır.\n
Okuduğumuz haber dünkü Hürriyet’te yayımlanmış.\n
Bu teklife Maliye Bakanlığı’nın bakışı çok sıcak.\n
Makalem Türk Edebiyatı dergisinde yayımlanacak.\n
Şairin Otuz Beş Yaş şiirini hemen herkes bilir.\n\n
Kitaplarda bölüm, dergi ve gazetelerde yazı başlıklarının her sözcüğü büyük harfle başlar. Bu başlıklarda geçen “de, ve, ile, ya, ya da, ki bağlaçları ve
        ‘mı’ soru eki” küçük harflerle yazılır.\n

Ben, kitabın Edebiyatımızda Eleştiri bölümünü hazırladım.\n
Edebiyatımızda Batılı anlamda ilk roman Mai ve Siyah‘tır.\n
Stendhal, Kızıl ile Kara adlı romanın yazarıdır.\n
Seminerde Doğal Enerji Kaynakları ve Kullanımı ele alındı.\n\n
Kurum, kuruluş kısaltmalarını karşılayan harflerin tamamı, unvan kısaltmalarının ilk harfi büyük harfle başlar.\n

Bu ovada DSİ sulama çalışması yapıyor.\n
THK, her yıl model uçak kursları düzenliyor.\n
Okulumuzda Doç. Dr. Zeki Çelik bir konferans verecek.\n
Baro başkanlığı için Av. Ali Şahin de aday oldu.\n\n
Millet, ırk, dil, din, mezhep, boy, kavim adları büyük harfle başlar.\n

Avrupa’daki Türklerin sorunları ele alınacak.\n
Arkadaşım, İngilizceyle Rusçayı çok iyi konuşuyor.\n
Türkler, İslamiyet‘i kendilerine yakın buldukları için seçtiler.\n
Dadaloğlu, Avşar boyuna mensup bir saz şairidir.\n\n
Kıta, ülke, şehir, ilçe, semt, mahalle, cadde, sokak, dağ, deniz, göl, ırmak, ova adları büyük harfle başlar.\n

Toplantıda Türkiye, Asya ülkelerine ev sahipliği yapacak.\n
Yarın İstanbul‘un Ümraniye ilçesinde sular kesilecekmiş.\n
Çocukluğum Hisarüstü Mahallesi‘nde geçti.\n
Artık Marmara Denizi‘nde çok az balık türü kaldı.\n
Turistler, Çoruh Nehri‘ne rafting yapmak için geliyor.\n
Bir grup dağcı, Erciyes Dağı‘na tırmanmak için yola çıktı.\n\n
Gün, ay adları bir tarihe bağlıysa büyük harfle, diğer durumlarda küçük harfle başlar.\n

Cumhuriyet, 29 Ekim 1923 tarihinde kuruldu.\n
23 Nisan Pazartesi, törende şiir okuyacağım.\n
Okullar her yıl eylülde açılır.\n
Önümüzdeki çarşamba, sizi de yemeğe bekliyoruz.\n
Bu cümlelerin ilk ikisinde gün ve ay adları, belli bir tarihe bağlandığı için büyük harfle başlamış; ötekilerde ise, belli bir tarihe bağlanmadığı için
        küçük harfle başlamıştır.\n\n

Yön adları özel adın önünde kullanılırsa büyük harfle, devamında kullanılırsa küçük harfle başlar.\n

Buraya daha çok, Kuzey Avrupa‘dan turistler gelir.\n
Avrupa’nın kuzeyinde hava genellikle kapalıdır.\n
Bu cümlelerin birincisinde “kuzey” sözcüğü, “Avrupa” adının sıfatı olarak kullanılmıştır ve “Kuzey Avrupa” sözü bir bölgenin adı (özel ad) olmuştur.
        İkincisinde ise, belli bir bölgeyi karşılama söz konusu olmadığı için “kuzey” sözcüğü küçük harfle başlatılmıştır.\n\n

Not: Yön adları; belli devletleri, ulusları, kültürleri karşıladığında büyük harfle başlar.\n

Divan edebiyatında Doğu kültürü ağır basar.\n
Türk şiiri, Batı şiirinden birçok yönden üstündür.\n
Birçok Batılı yazarın yapıtı dilimize çevrildi.\n\n
Ay, dünya, güneş sözcükleri astronomi terimi olarak kullanıldığında büyük harfle başlar.\n

Ay, Dünya‘nın etrafında, Dünya Güneş‘in etrafında döner.\n
Bize, güneş girmeyen eve doktor girer, dedi.\n
Bütün dünya gelse onu kararından vazgeçiremez.\n\n
Yapı, yapıt, yer adları büyük harfle başlar.\n

Öğretmenimiz bizi Topkapı Sarayı’na götürecek.\n
Van Kalesi‘nden bütün Van’ı görebilirsiniz.\n
Konya’ya giderseniz Mevlana Müzesi‘ni mutlaka gezin.\n
Bütün gün Antalya Milli Parkı‘nı gezeceğiz.\n
Hafta sonu Peribacaları‘na gezi düzenleyeceğiz.\n
Şu sıralar, Sümela Manastırı‘na ziyaretçi akını yaşanıyor.\n\n
Soru işareti (?), ünlem işareti (!), nokta (.)’dan sonra büyük harfle başlanır.\n



Eyvah! Evin anahtarını yanıma almayı unuttum.\n
Bugün ne yapacağız? Sinemaya gideceğiz.\n
Yağmur durmaksızın yağdı. Birçok işyerini su bastı.\n\n
Sayıların Yazımı\n\n

Sayılar, ticari işlemler dışında ayrı yazılır.\n

Vatani görevimi otuz üç gün sonra bitiriyorum.\n
Soru bankasında bin sekiz yüz altmış beş soru vardı.\n
Ülkemize bu yıl tam yedi milyon iki yüz elli bin turist geldi.\n\n
Sayılara getirilen ekler ünsüz uyumuna uyar ve kesmeyle ayrılır.\n

Yarışmada ben 7’nci oldum, o da 8’inci oldu.\n
Dünkü sınavda 3’üncü soruyu çözememiş.\n
Yarın saat 13’te veli toplantısına katılacağım.\n
1984’te işe girdiği şirkette 1987’de müdür oldu.\n\n
Büyük sayıların yazımında sıfırlı kısımlar yazıyla gösterilebilir.\n

Firmamız bu yıl 35 milyon TL kâr etti.\n
Fabrikamız 2 bin kişiye iş imkânı sağlıyor.\n
Yoksul ailelere 100 milyarlık gıda yardımı yapıldı.\n\n
Not: Çek, senet, fatura, hesap belgesi vb. ticari evraklarda sayılar bitişik yazılır.\n
Çekin üzerinde ellibin TL yazıyordu.\n
Faturada yüzonbeşbinbeşyüzkırkiki TL yazıyor.\n\n
Tarihlerin Yazımı\n\n

Ay ve gün adları, tarih yazımında büyük harfle başlar.\n


İlk arabasını 10 Nisan 2000‘de almış.\n
Şair, bu şiiri 5 Ocak 1960‘ta yazmış.\n
Sanatçı, 27 Eylül 1974 Cuma günü dünyaya gelmiş.\n\n
Tarihler rakamla yazıldığında aşağıdaki biçimlerde yazılabilir.\n

15. 07. 1981\n
15- 07 – 1981\n
15/ 07 /1981\n
15. VII. 1981\n
15 – VII – 1981\n
15 / VII / 1981\n\n
Kısaltmaların Yazımı\n\n

Kısaltmalara getirilen ekler, o kısaltmayı oluşturan sözcük ya da sözcüklerin okunuşuna değil, kısaltmanın okunuşuna göre getirilir ve kesmeyle ayrılır.\n

Her yıl TBMM’nin açılışını cumhurbaşkanı yapar.\n
Üniversite öğrencileri burs için İTO’ya başvurabiliyor.\n
Mahalle halkı İETT’den otobüs seferlerini artırmasını istiyor.\n
ODTÜ’yü kazanan öğrencilerimize burs vereceğiz.\n
YÖK’ten yeni sınav sistemiyle ilgili bir açıklama yapılmadı.\n
Yıl sonunda, ABD’ye teyzemi ziyarete gideceğiz.\n\n
Ekeylemin Yazımı\n\n

Ekeylem (i-), ek olarak kullanıldığında bitişik yazılır. Sözcük olarak yazıldığında ayrı yazılır. Sözcüklere bitişik de ayrı da yazılabilir.\n

Bu bina bir zamanlar okulmuş. (okul imiş)\n
Onun amcası köyde muhtardı. (muhtar idi)\n
Akşama evdeyseniz uğrayalım. (evde iseniz)\n
Dün sabah onunla buluşacaktık. (buluşacak idik)\n
Biraz beklerseniz ben de gelirim. (bekler iseniz)\n
Tuttuğumuz evin kirası fazla değildi. (fazla değil idi)\n
Derslerine çalışmıyor değildi. (çalışmıyor değil idi)\n\n
De’nin Yazımı\n\n

Bağlaç olan “de, da” her zaman ayrı yazılır ve “te, ta” şekli yoktur.\n

Derse gelirken yeni kitaplarınızı da getirin.\n
Gel de doktorun söylediklerini yap.\n
Soruları çözerken çok da zorlanmadık.\n
Hafta sonu teyzemler de bize gelecek.\n\n
Not: Cümlede “de” bağlacı her zaman vurgulu olarak söylenir ve bu yönüyle ek olan “de, da”dan rahatlıkla ayrılır. Bir de bağlaç olan “da, de”
        cümleden çıkarıldığında anlam bozulmaz; ek olan “-da, -de” çıkarıldığında anlam bozulur.\n

Bu masada biz oturacağız.\n
Bu masa da bize ait.\n
Birinci cümlede “-da” eki cümleye bulunma anlamı katmış ve çıkarıldığında cümlenin anlamı bozuluyor. Öyleyse “-da” ektir. İkinci cümlede “da” vurgulu
        olarak söylenebildiği gibi cümleden çıkarıldığında cümlenin anlamının değişse bile bozulmadığını görüyoruz. Öyleyse “da” bağlaçtır ve
        ayrı yazılmıştır.\n\n

“Ki”nin Yazımı\n\n

Bağlaç olan “ki” her zaman ayrı yazılır. Sıfat yapım eki ve ilgi zamiri olan “-ki” bitişik yazılır.\n

Anladım ki her insanın içinde bir dünya gizliymiş.\n
Sen ki sınıfın en çalışkan öğrencisiydin.\n\n
Not: Aşağıdaki cümlelerin birincisinde sıfat yapan “-ki”, ikincisinde ise adın yerine geçerek adıl olan ilgi adılı “-ki” kullanılmıştır.\n



Vazodaki çiçekler birer-birer kurumuştu.\n
Buranın havası, şehrinkinden çok daha temiz.\n\n
“İle”nin Yazımı\n\n

İlgeç ya da bağlaç olarak kullanılan “ile” sözcüğü, ayrı yazılabildiği gibi, ek biçiminde de yazılabilir. Ek biçiminde yazıldığında “i” ünlüsü düşer.
        Bu durumda, ünsüzle biten sözcüğe, ses uyumuna göre, “-la, -le” biçiminde eklenir. Ünlüyle biten bir sözcüğe geldiğinde “i” sesinin yerine “y”
        koruyucu ünsüzü gelir.\n

Dedem, kardeşim ile beni yanına çağırdı.\n
Dedem, kardeşimle beni yanına çağırdı.\n
Yarın ilk uçak ile gelecekmiş.\n
Yarın ilk uçakla gelecekmiş.\n
Arkadaşı ile sinemaya gitmiş.\n
Arkadaşıyla sinemaya gitmiş. \n\n
“Mi”nin Yazımı\n\n

Kendinden önceki sözcükten her zaman ayrı yazılır; fakat kendinden sonra gelen eklere bitişik yazılır.\n

Verdiğim kitabı okudun mu?\n
Biraz önce kapıyı çalan sen miydin?\n
Bu evde daha önce kimlerin oturduğunu biliyor musun?\n\n
Soru eki “mı” cümleye soru anlamı katmasa bile ayrı yazılır.\n

Ders zili çaldı mı hepimiz sınıfa koşardık.\n
Onu daha önce hiç mi hiç görmedim.\n\n
İkilemelerin Yazımı\n\n

İkilemeler ayrı yazılır. İkilemeyi oluşturan sözcüklerin arasına virgül (,) konmaz.\n

İki kardeş el ele verip şirketi büyüttü.\n
Onunla ara sıra oturup dertleşiriz.\n
Burada doğru dürüst arkadaşlıklar kurmak zor.\n
Eski püskü elbiseler içinde bir çocuk yanımıza geldi.\n
Uçakta aşağı yukarı otuz yolcu vardı.\n\n
Not: İkilemeler bir varlığa, bir kavrama ad olduğunda bitişik yazılır.\n

Elindeki gırgırla halıyı temizledi.\n
Gömleğin çıtçıtları kopmuştu.\n\n
Pekiştirmeli Sözcüklerin Yazımı\n\n

Pekiştirilmiş sözcükler her zaman bitişik yazılır.\n

Şehir tertemiz sokaklarıyla dikkat çekiyordu.\n
Önümüzde daha upuzun bir yol var.\n
Yemyeşil bir ormanın içinde yürümeye çalışıyoruz.\n
Hepimiz karmakarışık duygular içinde onu bekliyoruz.\n\n
Bileşik Sözcüklerin Yazımı\n\n

Bileşik sözcükler, aynı ya da farklı türde sözcüklerin kalıplaşmasıyla oluşur. Bu sözcükler anlamca bir bütünlük kazanmıştır ve tek bir varlığı,
        kavramı ya da eylemi karşılamaktadır. Bileşik sözcükler, şu durumlarda bitişik yazılır:\n\n



Bileşik sözcüğü oluşturan sözcüklerden en az biri gerçek anlamını yitirirse;\n

suçiçeği, dalgakıran, birçok, herhangi…\n\n

Bileşik sözcüğü oluşturan sözcüklerden en az biri tür değişikliğine uğrarsa;\n

gelgit, karasinek, bilgisayar, ağaçkakan…\n\n

Bileşik sözcükte ses düşmesi veya ses türemesi olursa;\n

pazartesi (pazar + ertesi)\n
niçin (ne + için)\n
sabretmek (sabır + etmek)\n
hissetmek (his + etmek)\n\n
Kurallı bileşik eylemler ve anlamca kaynaşmış bazı eylemler bitişik yazılır.\n

koşabilmek, şaşakalmak, gidivermek, düşeyazmak başvurmak, vazgeçmek, varsaymak, öngörmek\n\n

Satır Sonu Yazımı\n\n

Bir sözcük satır sonunda bütünüyle yazılamıyorsa, sözcüğün yazılabilen heceleri yazılıp sonuna kısa çizgi eklenir. Satıra sığmayan heceler sonraki
        satırın başına yazılır.\n

Ben, kimselerin uğramadığı bu köye, daha önce görevli ola-\n
rak gelmiştim.\n\n
Satır sonuna sığmayan bileşik sözcük tek bir sözcük olarak hecelenir. Bileşik sözcüğü oluşturan sözcükler ayrı-ayrı hecelenmez.\n

Türlü türlü ağaçlarla ve çiçeklerle dolu bahçede ilgimi hanı-\n
melleri çekerdi en çok.\n\n
Satır sonunda biten özel adlardan sonra kesme işareti konulduktan sonra kısa çizgi (-) konulmaz.\n

Fakülteden mezun olduktan sonra tayin olduğum Ankara’\n
dan ayrılmak bana zor gelmişti.\n
Bir otelde bir araya gelen ilçe belediye başkanları İstanbul’\n
un sorunlarını ele aldı.
         </string>

    <string name="sozcügün_yapısı">Türkçede sözcüklerin yapısı incelendiğinde bazılarının yapım eki almadan (kitap, kitaplar);
        bazılarının yapım eki alarak (kitapçı, kitaplık) kullanıldığını; bazılarının ise iki sözcüğün bir araya gelmesiyle (kitabevi, kitapsever)
        oluştuğunu görüyoruz. Buna göre, Türkçede sözcükler, yapı bakımından üçe ayrılır:\n\n

1. Basit Sözcük\n\n

Hiçbir yapım eki almamış sözcüktür. Basit sözcükler çekim eki alabilir.\n

Bahçede pembe güller açmış.\n

Bu cümlede tüm sözcükler yapıca basittir. Çünkü sözcüklerin hiçbiri yapım eki almamıştır. Cümlede ek alan sözcükler ise çekim eki almıştır.
        “Bahçe” sözcüğü bulunma durumu eki (-de), “gül” sözcüğü çoğul eki (-ler), “aç-” eylemi ise miş’li geçmiş zaman kipi eki (-miş) almıştır.\n\n

2. Türemiş Sözcük\n\n

En az bir yapım eki almış sözcüktür. Türemiş sözcükler çekim eki de alabilir.\n

Yaşamda zorluklarla karşılaşılır.\n

Bu cümlede bütün sözcükler türemiştir; çünkü her sözcük en az bir yapım eki almıştır.\n\n

yaşamda\n
yaş: isim kökü\n
-a: isimden fiil yapım eki\n
-m: fiilden isim yapım eki\n
-da: bulunma durumu eki\n\n

zorluklarla\n
zor: isim kökü\n
-luk: isimden isim yapım eki\n
-lar: çoğul eki\n
-la: vasıta eki\n\n

karşılaşılır\n
karşı: isim kökü\n
-laş: isimden fiil yapım eki\n
-ıl: fiilden fiil yapım eki\n
-ır: geniş zaman kip eki\n\n
Not: Bazı sözcüklerdeki yapım ekleri zor fark edilir, bu sözcüklere dikkat etmek gerekir.\n

ılık > ılı – k ,fiilden isim yapım eki\n
ışık > ışı – k ,fiilden isim yapım eki\n
batı > bat – ı ,fiilden isim yapım eki\n
doğu > doğ – u ,fiilden isim yapım eki\n
uyku > uy(u) – ku ,fiilden isim yapım eki\n
oynuyor > oy(u)n – (a)u – yor ,fiilden isim yapım eki\n
yaşıyor > yaş (a) – ı – yor ,isimden fiil yapım eki\n
ilerliyor > iler (i) – (le) li – yor ,isimden fiil yapım eki\n
kıvrım > kıvır – (ı) m  ,fiilden isim yapım eki\n\n
3. Bileşik Sözcük\n\n

İki sözcüğün bir araya gelerek oluşturduğu yeni sözcüklerdir. Bileşik sözcükleri, uzun ve ayrıntılı bir konu olduğu için türlerine göre sınıflandırarak
        anlatmayı tercih edeceğiz.\n\n

A. Bileşik İsim\n\n

İki sözcüğün bir araya gelerek oluşturduğu sözcüklerdir. Bileşik isimler şu şekillerde oluşur:\n\n

İsim soylu sözcüklerin bir araya gelmesiyle oluşur. (isim + isim)\n

aslanağzı, gökyüzü, hanımeli…\n\n

Sıfatların isim soylu sözcüklerle bir araya gelmesiyle oluşur. (sıfat + isim)\n

anayasa, Eskişehir, Kocatepe…\n\n

İsim soylu sözcüklerle fiillerin bir araya gelmesiyle oluşur. (isim + fiil)\n

varyemez, mirasyedi, imambayıldı…\n\n



Fiil soylu sözcüklerin bir araya gelmesiyle oluşur. (fiil + fiil)\n

vurdumduymaz, biçerdöver, gelgit…\n\n

İsim soylu sözcüklerle fiilimsilerin bir araya gelmesiyle oluşur. (isim + fiilimsi)\n

gökdelen, cankurtaran, kardelen…\n\n

(fiilimsi + isim)\n

bilirkişi, yanardağ, atardamar\n\n

Yansıma sözcüklerin bir araya gelmesiyle oluşur. (yansıma + yansıma)\n

çıtçıt, gırgır, şakşak…\n\n

B. Bileşik Sıfat\n\n

İki sözcüğün bir araya gelmesiyle oluşan, sıfat görevinde kullanılan sözcüklerdir. İki sözcüğün bir araya gelerek tek bir kavramı karşılamasıyla
        oluşan sıfatlara, “anlamca kaynaşmış bileşik sıfat” denir.\n

Gün geçtikçe vurdumduymaz bir toplum oluyoruz.\n
Toplumda boşboğaz insanlar sevilmez.\n
Annesi ona kahverengi bir kazak almış.\n
Sana birkaç soru soracağım.\n
O, hiçbir zaman yalan konuşmazdı.\n
Biçimsel olarak ayrı yazılmalarına karşın belli bir kurala bağlı olarak oluşan sıfatlara “kurallı bileşik sıfat” denir. Bunlar aşağıdaki
        şekillerde oluşturulur:\n\n

Sıfat ve takısız ad tamlamalarına “-lı, -li, -lık, -lik, -sız, -siz” eki getirilerek bileşik sıfat (sıfat grubu) yapılır.\n

kırmızı şapka – lı kız\n
iyi huy – lu çocuk\n
taş duvar – lı bahçe\n
kurşun kubbe – li camii\n
üç asır – lık çınar\n
on yıl – lık çalışma\n
beş para – sız insan\n
bahçe – si büyük konak\n
kapı – sı açık    ev\n
kalp – i temiz   insanlar\n
saç – ı uzun çocuk\n\n
Sıfat tamlamalarında sıfatla isim yer değiştirilip isme iyelik eki (-i, -i, -sı, -si) getirilerek bileşik sıfat (sıfat grubu) yapılır.\n

bahçe – si büyük  konak (büyük bahçe)\n
kapı – sı açık  ev   (açık kapı)\n
kalp – i temiz  insanlar (temiz kalp)\n
saç – ı uzun   çocuk  (uzun saç)\n
orman -ı güzel  köy (güzel orman)\n\n
C. Bileşik Fiil\n\n

Birden fazla sözcüğün bir araya gelerek oluşturduğu fiillerdir. Bileşik fiiller oluşturulma biçimlerine göre üçe ayrılır:\n\n

1. Yardımcı Fiille Yapılan Bileşik Fiil\n\n

İsim soylu bir sözcüğün yardımcı bir fiille (olmak, etmek, eylemek, kılmak, buyurmak) bir araya gelerek oluşturduğu bileşik fiildir.
        Günümüzde daha çok, “etmek” ve “olmak” yardımcı fiilleri kullanılmaktadır.\n

Soğuklardan hasta oldu. (hasta + olmak)\n
Tanıştığımıza memnun oldum. (memnun + olmak)\n
Onlar bize yardım etti. (yardım + etmek)\n
Bu olay hepimizi mutlu etti. (mutlu + etmek)\n
Hastamız iki günde iyi oldu. (iyi + olmak)\n\n
Not: Bazı yabancı asıllı sözcüklerle bu tür bileşik fiil yapıldığında ses düşmesi veya ses türemesi görülür. Bu bileşik fiiller bitişik yazılır.\n

emir etmek > emretmek (ses düşmesi)\n
kayıp olmak > kaybolmak (ses düşmesi)\n
sabır etmek  > sabretmek (ses düşmesi)\n
his etmek > hissetmek (ses türemesi)\n
af etmek > affetmek (ses türemesi)\n
ret etmek > reddetmek (ses türemesi)\n\n
Not: Bazı bileşik fiiller oluşturulurken hiçbir ses olayı meydana gelmez. Bu fiilleri oluşturan sözcükler arasında ulama olduğu için bitişik gibi
        okunur. Ancak yazımda ayrı yazılır.\n



terk etmek\n
park etmek\n
fark etmek\n
ayırt etmek\n\n
Not: Bazı durumlarda “olmak” ve “etmek” yardımcı fiil değil, asıl fiil olarak kullanılır.\n

Bu arsa ne kadar eder?\n
Henüz akşam olmadı.\n
Sokakta kavga olmuş.\n\n
2. Kurallı Bileşik Fiil\n\n

İki fiilin belli kurallarla bir araya gelmesiyle oluşur. Bu fiillerden birisi kalıplaşmış şekilde kullanılır. Kurallı bileşik fiiller oluşturulma
        biçimlerine göre dörde ayrılır:\n\n

a. Yeterlik Fiili (fiil + ebilmek)\n\n

Cümleye bir işi yapabilme, bir işi yapmaya gücü yetme anlamı katar.\n

Sen, bu valizi tek başına yukarı çıkarabilirsin.\n
Bu soruyu rahatlıkla çözebilirim.\n\n
Not: Yeterlik fiilinin olumsuzunda “ebilmek” kalıbının “-bil-” bölümü düşer.\n

yazabilmek > yazamamak\n
(yazabilmemek değil)\n
Çocuk çantayı zorla taşıyabildi.\n
Çocuk çantayı taşıyamadı.\n
Çocuk çantayı taşımadı.\n
Bu cümlelerden birincisinde “taşıyabildi” eylemi yeterlik fiilinin olumlu kullanımıdır. İkinci cümledeki “taşıyamadı” fiili,
        yeterlik fiilinin olumsuz kullanımıdır. Üçüncü cümledeki “taşımadı” fiili ise “taşımak” fiilinin olumsuz kullanımıdır ve bileşik fiil değildir.\n\n

Not: Yeterlik fiilinin bazı kullanımları, yeterlilik değil olasılık anlamı taşır. Olasılık anlamının olumsuz kullanımında da “bilmek” fiilinin düşmediği
        görülür.\n

Onlar, yarın Ankara’ya gidebilir.\n
Onlar, yarın Ankara’ya gitmeyebilir.\n\n
b. Tezlik Eylemi (fiil + ivermek)\n\n

Cümlede bildirilen fiilin acele, çabuk bir biçimde gerçekleştiğini ifade eder.\n

Bir gün içinde bütün işleri bitiriverdi.\n
Yarına kadar bu ödevleri de yazıver.\n
Dün gece elektrikler kesiliverdi.\n
Çocuklar bugün de oynamayıversin.\n\n
Not: Tezlik fiilinin olumsuzu iki şekilde yazılabilir.\n

Onun hatalarını bazen görmeyiver.\n
Onun hatalarını bazen görüverme.\n\n
c. Sürerlik Fiili (fiil + ekalmak, edurmak, egelmek)\n\n



Cümlede bildirilen fiilin devamlı bir şekilde yapılmakta olduğunu ifade eder.\n

Bu alışkanlıkları bu yaşına kadar süregeldi.\n
Siz evde bekleyedurun, birazdan çıkarız.\n
Küçük çocuk, ablasının arkasından bakakaldı.\n\n
d. Yaklaşma Fiili (fiil + eyazmak)\n\n

Cümlede bildirilen fiilin gerçekleşmeye yaklaştığını ama gerçekleşmediğini ifade eder. Yani cümleye “az kalsın”, “neredeyse” anlamı katar. Yaklaşma
        bileşik fiili günümüz Türkçesinde sık kullanılmamaktadır.\n

Elimdeki vazo, balkondan düşeyazdı.\n
Geçen haftaki kazada bütün ailesi öleyazdı.\n\n
3. Anlamca Kaynaşmış Bileşik Fiil\n\n

Bir veya birden fazla ismin bir fiille bir araya gelmesiyle oluşan bileşik fiildir. Bu bileşik fiillerde bulunan fiiller gerçek
        anlamından uzaklaşır, diğer sözcüklerle kaynaşarak yeni bir fiili karşılar.\n

Arkadaşım öğretmenden söz istedi.\n

Bu cümlede “istemek” fiili tek başına bir eylemi karşılamamaktadır. Yanındaki “söz” sözcüğüyle birlikte anlamca kaynaşıp “konuşmak için izin almak”
        anlamında bir fiili karşılamaktadır. Bu yüzden bu cümledeki fiil “söz istemek” fiilidir.\n

Bu öğrenciler iyice gözden düştü.\n
Bu işlere kafa yormalısın.\n
Öğrenciler anlatılanlara kulak kesildi.\n
Onların bu işi yapamayacağını ileri sürdü.\n
Onun şiirleri bu şiirler yanında sönük kaldı.\n\n
Not: Bazı anlamca kaynaşmış bileşik eylemlerde bütün sözcükler, gerçek anlamlarından uzaklaştığı için bu sözcükler bitişik yazılır.\n

varsaymak, öngörmek, vazgeçmek…\n\n

Not: Bazı eylemler, anlamca kaynaşmış bileşik eylemlerle karıştırılabilir. Bunları ayırt etmek için cümlenin anlamına dikkat etmek gerekir.\n

Kardeşini kötü durumdan kurtarmak için elini oynatmadı.\n
Felç geçiren hasta bugün elini oynatmadı.\n
Birinci cümlede “elini”, “oynatmamak” sözcükleri anlamca kaynaşarak “”hiçbir girişimde bulunmamak” anlamında kullanılmıştır. Yani bileşik bir eylemdir.
        İkinci cümlede ise “el” ve “oynatmamak” sözcükleri gerçek anlamda kullanılmıştır. Yani bu cümlede bileşik eylem yoktur.\n\n

Örnek 1:\n
Türemiş sıfatlar, adlarla fiillerin kök ya da gövdelerine yapım ekleri getirilerek oluşturulur.\n
Aşağıdaki atasözlerinin hangisinde bu yolla yapılmış bir sıfat vardır?\n
A) Güneş balçıkla sıvanmaz.\n
B) Korkunun ecele faydası yoktur.\n
C) Her ağacın meyvesi olmaz.\n
D) Mızrak çuvala sığmaz.\n
E) İşleyen demir pas tutmaz.\n
(2000 – ÖSS)\n
Çözüm:\n
E seçeneğindeki “işleyen” sözcüğü “-le” ve “-en” yapım eklerini alarak demir adını niteleyen bir türemiş sıfat olmuştur.\n
Cevap E\n\n

Örnek 2:\n
“Türkçede bileşik eylemler, ad soylu bir sözcükle yardımcı eylemlerden oluşan öğelerdir.”\n
Bu tanımın dışında kalan bileşik eylem, aşağıdakilerden hangisinde vardır?\n
A) Bunun böyle olacağını hissetmiştim.\n
B) Aceleye gerek yok, biraz sabret.\n
C) Nasıl oldu bilmem, birden ortadan kayboldu.\n
D) Kaç gündür bu daracık yere hapsolduk.\n
E) Artık bastonsuz yürüyebiliyormuş.\n
(1982 – ÖSS)\n
Çözüm:\n
A seçeneğinde “hissetmiştim”, B seçeneğinde “sabret”, C seçeneğinde “kayboldu”, D seçeneğinde “hapsolduk” bileşik eylemleri yardımcı eylemlerle
        kurulan bileşik eylemlerdir. E seçeneğindeki “yürüyebiliyormuş” bileşik eylemi kurallı bileşik eylemlerden yeterlik eylemidir.\n
Cevap E\n\n

Örnek 3:\n
“Gecekondu, uyurgezer, mirasyedi, ateşkes” gibi bileşik sözcükler, aşağıdaki yöntemlerden hangisiyle oluşmuştur?\n
A) Her iki sözcük de kendi öz anlamı dışında kullanılmıştır.\n
B) Birinci sözcük kendi öz anlamı dışında kullanılmıştır.\n
C) İkinci sözcük kendi öz anlamı dışında kullanılmıştır.\n
D) Eylem soylu sözcükler, birleştikleri sözcükle birlikte tür bakımından değişikliğe uğrayarak ad ve sıfat oluşturmuştur.\n
E) Ses değişimi yoluyla oluşan bileşik sözcüklerde, iki ünlü kaynaşmış ya da hece düşmesi olmuştur.\n
(1989 – ÖYS)\n
Çözüm:\n
Verilen örnek sözcükleri incelediğimizde eylem soylu sözcüklerle (konmak, uyumak, gezmek, yemek, kesmek), ad soylu sözcüklerin
        (gece, miras, ateş) bir araya gelip ad ve sıfat oluşturduğunu görüyoruz.\n
Cevap D\n\n

Örnek 4:\n
Aşağıdaki cümlelerin hangisinde “etmek” sözcüğü yardımcı eylem olarak kullanılmamıştır?\n
A) Bu konuda ona ancak sen yardım edebilirsin.\n
B) Evde yoktuk; misafirlerimizi yolcu etmeye gitmiştik.\n
C) Bu ödülü çoktan hak ettiğini o da biliyordu.\n
D) Bu tablo ssence on bin lira eder mi?\n
E) Bunu, birçok kez kendisinden rica ettim.\n
(1982 – ÖSS)\n
Çözüm:\n
Verilen seçeneklere baktığımızda “etmek” sözcüğü, A seçeneğinde “yardım” sözcüğüyle, B seçeneğinde “yolcu” sözcüğüyle, C seçeneğinde “hak” sözcüğüyle,
        E seçeneğinde “rica” sözcüğüyle birleşerek bileşik eylem oluşturmuştur.\n
Cevap D\n\n

Örnek 5:\n
Kimi sıfat takımlarında adla sıfatın yeri değiştirilip, ada bir iyelik eki (-i, -si) eklenerek bir sıfat grubu (bileşik sıfat) oluşturulur.\n
Aşağıdaki cümlelerin hangisinde bu yolla yapılmış bir sıfat grubu vardır?\n
A) Okul müdürümüz uzun boylu, sert bakışlı, oldukça genç biriydi.\n
B) En büyük arzusu, salonu geniş bir eve sahip olmaktı.\n
C) Güzel değil fakat okunaklı bir yazısı vardı.\n
D) Bahçedeki iri gövdeli çınarın altında oturmayı çok severdi.\n
E) Okulun yıkık bahçe duvarını nihayet onarmışlardı.\n
(1987 – ÖSS)\n
Çözüm:\n
B seçeneğinde “salonu geniş” sıfat grubu (bileşik sıfat), “geniş salon” sıfat tamlamasının, tamlayan ve tamlananın yer değiştirmiş şeklidir.\n
Cevap B 

</string>

</resources>
